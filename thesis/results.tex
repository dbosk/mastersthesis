\chapter{Resultat och resultatanalys}
% empiri eller beskrivning av data
% analys av data eller analys av empiri
\noindent
I detta kapitel behandlas resultaten.
Först behandlas kompendiets utformning där det redogörs för hur kompendiet
utformats efter ämnesplanen och innehållet för Matematik 1c.
Därefter följer resultaten från undersökningen av hur eller om denna typ av
matematik kan undervisas på gymnasienivå.
Resultaten analyseras allteftersom de presenteras och i analysen återknyts
tidigare forskning.


\section{Kompendiets utformning}
\noindent
För att besvara fråga \ref{rq:Material} i studiens frågeställning, se
\prettyref{sec:Syfte}, utvecklade jag ett kompendium motsvarande en inledning
till innehållet i kursen Matematik 1c.
Kompendiet finns bifogat i \prettyref{app:Kompendium}.
Jag valde en konstruktivistisk utgångspunkt i utformningen av kompendiet, att
den lärande försöker att konstruera nya kunskaper utifrån vad den känner till
sedan tidigare.
Kompendiet börjar därför från grunden och alla kunskaper som eleven behöver
byggs successivt upp från början till slut.
Matematiken byggs upp med formell matematik där allt explicit definieras och
alla fundamentala resultat som används för att byggas vidare på bevisas.
\citet{Kilhamn2011mso} talade om hur metaforer kan förvirra elever när de inte
drar jämt utan istället leder till motsägelser.
Hon skrev också att metaforerna används för matematiskt resonemang istället
för matematiken själv.
Det vill säga, verkligheten används för att lösa matematiska problem istället
för att använda matematiken för att lösa matematiska problem som motsvarar
problem från verkligheten.
%Matematiken är konstruerad oberoende av verkligheten men kan användas för att
%modellera verkligheten, denna insikt strävar kompendiet efter att eleverna ska
%få nå.
Kompendiet är därför utformat med strävan att ge eleverna en bild av
matematiken som någonting som är oberoende av verkligheten, men som ändå kan
användas för att modellera den.
Detta är även, enligt min tolkning, målet för gymnasieskolans ämnesplan.
Gymnasieskolans ämnesplan för matematik \citep{SKOLFS2010-261} inleds kort med
vad matematik är och beskriver sedan syftet med att ha ämnet i gymnasieskolan.
Huvudsakligen ska eleverna utveckla förmåga att arbeta matematiskt, vilket är
vad jag beskriver ovan.
Att arbeta matematiskt innebär enligt ämnesplanen att ha en förståelse
för matematikens begrepp och metoder samt problemlösningsstrategier.
Genom att arbeta med och ta del av matematikens begrepp, speciellt de
fundamentala begreppen definition, sats och bevis, och arbeta med dessa får
eleverna chansen att med kompendiets hjälp skapa sig en förståelse för hur
matematiken är strukturerad och hur den fungerar.

Det är också upplagt så att eleven får chans att konstruera sina kunskaper
genom egen erfarenhet.
\citet{Engstrom2006mtl} tog upp att det hade en positiv inverkan på elevernas
lärande att ha en undersökande problemformulering.
Ämnesplanen kräver också att undersökande aktiviteter är en del av
undervisningen och att den ska ge eleverna möjligheter att kommunicera
matematik med olika uttrycksformer.
Kompendiet är utvecklat med den tanken i bakgrunden.
Det är förvisso svårt att genomgående utforma kompendiet med öppna utforskande
uppgifter eftersom att vissa saker måste garanteras att eleverna har med sig
till nästa avsnitt där dessa resultat ska användas.
Därför finns utforskande uppgifter efter definitionerna där eleverna får
utforska vad definitionen ger upphov till för resultat.
Det finns då möjlighet för eleverna att själva upptäcka de resultat som senare
kommer att presenteras som lemman och satser i avsnittet.
%Utöver detta följer även uppgifter efter satserna som uppmanar till eget
%utforskande.
Öppna och utforskande uppgifter ger dessutom en uppmuntran till diskussion och
resonemang, detta innebär att eleverna kan diskutera med varandra och de kan
även kommunicera sina resultat på olika sätt.
Det finns dock även uppgifter som är av mer styrande karaktär.

Ämnesplanen uppmanar också till att låta eleverna ''utmana, fördjupa och bredda
sin kreativitet och sitt matematikkunnande'' \citep[sidan 87]{SKOLFS2010-261}.
Den traditionella matematikundervisningen anknyter ofta till fysikaliska eller
geometriska problem i vardagen, till exempel att räkna ut hastighet eller vilka
mått som behövs för att bygga en altan av en viss area.
Dessa kunskaper behöver eleverna naturligtvis, men kompendiet tar upp några
mer okonventionella exempel.
Exempelvis att införa en ekvivalensklass på alla världens fåglar eller införa
olika relationer på mängden av kort i en kortlek.
Detta kan inspirera till en kreativitet att använda matematiken på sätt som
eleverna inte tidigare tänkt på, och att eleverna själva skapar egna
konstruktioner som de kan utforska med hjälp av matematiken.
Detta återknyter också till att undervisningen ska ge eleverna erfarenhet av
matematikens ''kreativa kvaliteter och mångfacetterade karaktär'' \citep[sidan
87]{SKOLFS2010-261}.

Kompendiet är också skrivet med mycket text, med ett flytande språk.
Istället för \(a=b\) skrivs ofta istället \emph{\(a\) är lika med \(b\)}.
Uppgifterna är också invävda i texten istället för att vara grupperade
tillsammans i slutet av varje avsnitt.
De hamnar då på det i texten relevanta stället och det är enkelt att veta
precis vad som behövs för att kunna ta sig an uppgiften, nämligen bara den text
som lästs tidigare.
Anledningen till detta utformande är delvis ett resultat av att försöka komma
bort från den räknecentrerade matematiken, som tas upp i
\citet{Skolinspektionen2010uim,Johansson2006tmw,Skolverket2003lal}, där att
hinna med så många tal som möjligt verkar som det centrala målet.
Uppgifterna blir här en del av innehållet istället för en samlad gruppering på
vilken all fokus kan läggas, nu tvingas fokus till att även omfatta övrigt
innehåll -- själva matematiken.
Den andra delen i utformandet kommer från resultaten från
\citet{Osterholm2006kom}.
Han kommer i sin avhandling fram till att de flesta använder en särskild
läsförmåga när de läser matematik, en läsförmåga som enbart fokuserar på
symbolerna.
Med ett mer textinriktat upplägg kanske eleverna när de läser kompendiet
använder den allmänna läsförmågan, som \citet{Osterholm2006kom} kommer fram
till ger en bättre läsförståelse även för matematiska texter.

I ämnesplanen skrivs också att undervisningen ska utmana eleverna och ge dem
''erfarenhet av matematikens logik, generaliserbarhet, kreativa kvaliteter och
mångfacetterade karaktär'' \citep[sidan 87]{SKOLFS2010-261}.
Eftersom kompendiet bygger upp den matematiska grunden på ett formellt vis,
grundat i logiken och med definitioner, satser och bevis får eleverna genom
detta erfarenhet av matematikens logik och generaliserbarhet.

Avsnittet \emph{Ämnets syfte} i ämnesplanen avslutas med följande formulering:
\begin{quote}
	Undervisningen i ämnet matematik ska ge eleverna förutsättningar att
	utveckla följande:
	\begin{enumerate}
		\item\label{begrepp}
			Förmåga att använda och beskriva innebörden av matematiska
			begrepp samt samband mellan begreppen.
		\item\label{procedurer}
			Förmåga att hantera procedurer och lösa uppgifter av
			standardkaraktär utan och med verktyg.
		\item\label{problem}
			Förmåga att formulera, analysera och lösa matematiska problem
			samt att värdera valda strategier, metoder och resultat.
		\item\label{modellering}
			Förmåga att tolka en realistisk situation och utforma en
			matematisk modell samt att använda och utvärdera en modells
			egenskaper och begränsningar.
		\item\label{resonemang}
			Förmåga att följa, föra och bedöma matematiska resonemang.
		\item\label{kommunikation}
			Förmåga att kommunicera matematiska tankegångar muntligt,
			skriftligt och i handling.
		\item\label{sammanhang}
			Förmåga att relatera matematiken till dess betydelse och
			användning inom andra ämnen, i ett yrkesmässigt, samhälleligt och
			historiskt sammanhang.
			\citep[sidan 87]{SKOLFS2010-261}
	\end{enumerate}
\end{quote}
I den form som kompendiet bifogas i \prettyref{app:Kompendium} ger det eleverna
förutsättningar att utveckla förmågorna \ref{begrepp}, \ref{problem},
\ref{resonemang} och \ref{kommunikation}.

För att konstruera bevis och använda den typ av matematik som kompendiet
behandlar krävs att eleverna använder och ser sambanden mellan begreppen, genom
att arbeta med materialet ges eleverna möjlighet att utveckla förmåga
\ref{begrepp}.
Genom de öppna utforskande uppgifterna måste eleverna själva formulera problem
som de vill undersöka eller lösa.
Eftersom att det inte finns något givet sätt att lösa dessa problem på kan
eleverna dem emellan diskutera och analysera olika sätt att uppnå samma
resultat.
De får alltså möjlighet att utveckla förmåga \ref{problem}.
De har en utgångspunkt, de får själva formulera var de vill nå och därefter
finna vägen dit.
Här får de också i diskussioner sinsemellan följa och bedöma matematiskt
resonemang, de får också föra sitt eget matematiska resonemang för att lösa
problemställningen.
Under sådana diskussioner kan de välja hur de kommunicerar sina tankar, om det
är till exempel muntlig diskussion eller en skriftlig inlämning.
De ges då möjlighet att även uppfylla förmågorna \ref{resonemang} respektive
\ref{kommunikation}.

Därutöver ger kompendiet också delvis möjlighet till att utveckla förmåga
\ref{modellering}.
Det finns dock inget i kompendiet som ''tvingar'' fram denna utveckling.
De har dock möjligheten, vilket är det enda som ämnesplanen kräver, och i vissa
avsnitt även inspirationen, exempelvis att representera ett kortspel som en
eller flera relationer definierade på en mängd.
De får även förmåga att relatera matematiken i ett historiskt sammanhang då
kompendiet även innehåller ett historiskt perspektiv,
kapitlen i kompendiet inleds med begreppets eller avsnittets
historiska utveckling.
Mycket av den matematik som tas upp i gymnasiekurserna i matematik har sitt
ursprung i början av 1900-talet och tidigare, det gör att det i princip alltid
finns en historisk återkoppling till innehållet.
Det som kompendiet utelämnar är sammanfattningsvis kopplingarna till yrken och
samhället.
Tanken med detta är att detta bör anpassas efter vilket program eleverna går.
Därav tar kompendiet inte heller upp undervisningens anpassning till
programmålen.
Kompendiet är anpassat efter det innehåll som finns givet i ämnesplanens
centrala innehåll för Matematik 1c, undervisningen måste utöver detta även ta
hänsyn till programmål för det program där kursen kommer att ges.



\section{Elevernas upplevelse av undervisningen}
\noindent
Undervisningsgruppen bestod av 15 elever från det naturvetenskapliga
programmet.
Enkäten som eleverna svarade på finns som bilaga i \prettyref{sec:Enkät}.
%och en sammanställning av resultaten finns i \prettyref{app:Enkatsvar}.
Den visar att gruppsammansättningen var heterogen med
en elev som läste Matematik A,
två elever som läste Matematik B,
tre elever som läste Matematik C,
8 elever som läste Matematik D och
en elev som läste Matematik E.
Strax över hälften av eleverna läste alltså D-kursen.
\begin{comment}
\begin{table}
	\centering
	\begin{tabular}{lr}
		\hline\hline
		\textbf{Kurs} & \textbf{Antal} \\
		\hline\hline
		Matematik A & 1 \\
		Matematik B & 2 \\
		Matematik C & 3 \\
		Matematik D & 8 \\
		Matematik E & 1 \\
		\hline\hline
	\end{tabular}
	\caption{}
	\label{tbl:}
\end{table}
\end{comment}
Svaren på frågan om ambitionsnivå kunde utifrån svaren grupperas in i
kategorierna G, G-VG, VG, VG-MVG, MVG.
Ambitionsnivån var också heterogen med två toppar, den ena toppen var G-VG och
den andra MVG.
Se \prettyref{tbl:Ambitionsnivå}.
\begin{table}
	\centering
	\begin{tabular}{lr}
		\hline\hline
		\textbf{Ambitionsnivå} & \textbf{Antal} \\
		\hline\hline
		G & 1 \\
		G-VG & 3 \\
		VG & 1 \\
		VG-MVG & 2 \\
		MVG & 5 \\
		\hline\hline
	\end{tabular}
	\caption{Angiven ambitionsnivå hos eleverna.}
	\label{tbl:Ambitionsnivå}
\end{table}
Betygsnivån, som kunde delas in i samma gruppering, var dock något förskjuten
nedåt.
Topparna var här G och VG-MVG.
Se \prettyref{tbl:Betygsnivå}.
\begin{table}
	\centering
	\begin{tabular}{lr}
		\hline\hline
		\textbf{Betygsnivå} & \textbf{Antal} \\
		\hline\hline
		G & 5 \\
		G-VG & 1 \\
		VG & 2 \\
		VG-MVG & 4 \\
		MVG & 3 \\
		\hline\hline
	\end{tabular}
	\caption{Angiven betygsnivå hos eleverna.}
	\label{tbl:Betygsnivå}
\end{table}

På alternativfrågorna, frågorna 4 till och med 7, är det jämn spridning
över svaren.
När det kommer till hur väl eleverna tagit till sig innehållet säger
majoriteten att innehållet är svårt att förstå men att de ändå förstår helheten.
Det fanns ett fåtal elever, cirka en tredjedel, som sade sig ha förstått
helheten men även vissa detaljer.
Två elever hade lämnat kommentarer, dessa handlade om att det tar tid att lära
sig för att innehållet är nytt och att det var ont om tid för denna
undervisning.
Det var också en elev som lämnat en kommentar angående detta under övriga
kommentarer.
Denna elev tyckte att det vore bättre att fokusera på den kurs de håller på att
läsa nu eftersom att de hade ont om tid och behövde hålla ett högt tempo.
Deltagandet i undersökningen hade därför prioriterats ned.
\begin{comment}
\begin{table}
	\centering
	\begin{tabular}{p{10cm}r}
		\hline\hline
		\textbf{} & \textbf{} \\
		\hline\hline
		\hline\hline
	\end{tabular}
	\caption{}
	\label{tbl:}
\end{table}
\end{comment}
De flesta läste dock ändå kompendiet.
Majoriteten hamnade mellan att de läste men inte hela och att de läste enbart
de delar som behandlades i undervisningen.
Två hade fyllt i att de läste hela kompendiet men samtidigt att de inte läst
hela.
Detta tolkar jag som att de läst en stor del av kompendiet.
\begin{comment}
\begin{table}
	\centering
	\begin{tabular}{p{10cm}r}
		\hline\hline
		\textbf{} & \textbf{} \\
		\hline\hline
		\hline\hline
	\end{tabular}
	\caption{}
	\label{tbl:}
\end{table}
\end{comment}

Två tredjedelar av eleverna tyckte att de aldrig hade sett liknande matematik
tidigare medan en tredjedel tyckte att de inte sett denna typ av matematik men
att det ändå påminde om vad de arbetat med tidigare.
\begin{comment}
\begin{table}
	\centering
	\begin{tabular}{p{10cm}r}
		\hline\hline
		\textbf{} & \textbf{} \\
		\hline\hline
		\hline\hline
	\end{tabular}
	\caption{}
	\label{tbl:}
\end{table}
\end{comment}
Det var också jämn spridning över hur de uppfattade uppgifterna.
Fem svar på att det var svårt att förstå vad som skulle göras, fyra svar på att
de förstod vad men inte hur och slutligen sex svar på att de förstod och att de
även hade några idéer om hur.
Att vissa elever inte förstod vad som skulle göras kan ha att göra med
tidspressen, som påpekades ovan.
En elev kommenterade också om uppgifterna att det kanske varit lättare
att förstå om de jämförts med bokens ''vanliga'' uppgifter som de var vana vid.
På frågan om vad de tyckte om att ha kompendiets uppgifter i jämförelse med
''vanliga räkneuppgifter'' var det jämnt.
Hälften tyckte att uppgifterna i kompendiet var bättre och mer givande för
förståelsen bland annat.
Den andra hälften föredrog vanliga räkneuppgifter.
Det fanns även en elev som påpekade att de vanliga uppgifterna var roligare men
att kompendiets uppgifter var bättre för förståelsen.
\begin{comment}
\begin{table}
	\centering
	\begin{tabular}{p{10cm}r}
		\hline\hline
		\textbf{} & \textbf{} \\
		\hline\hline
		\hline\hline
	\end{tabular}
	\caption{}
	\label{tbl:}
\end{table}
\end{comment}

Frågorna 8 till och med 10 var textfrågor.
För att sammanfatta svaren har varje svar klassificerats som positivt, neutralt
eller negativt.
Ett svar som \emph{Bra} klassificeras som positivt, ett som \emph{Ok} eller
\emph{Lagomt} klassificeras som neutralt medan \emph{Helt ok, lite mycket} och
\emph{För komplicerat} klassificeras båda som negativa.
När det kommer till kompendiets textmängd var det övervägande positiva svar,
cirka två tredjedelar.
De flesta var alltså nöjda med mängden text i kompendiet trots att det var mer
text än i en konventionell lärobok i matematik för gymnasieskolan.

De lösta exemplen i kompendiet fick också övervägande positiv respons.
Några få tyckte att de var komplicerade och svåra att förstå.
De flesta tyckte i motsats att de var bra och enkla att förstå.
Detsamma gällde även uppgifterna.
Intressant gällande uppgifterna var att ett svar påpekade att det
behövdes fler uppgifter ''så att man kan allt utantill och får förståelsen''
\refenkat.

När det kom till estetiken var det övervägande positivt, de negativa svaren
påpekade att texten var för kompakt och liten samt att det var för få bilder.
Det bör påpekas att kompendiet är avsett för att tryckas i A4-format medan
eleverna fick ut det som ett häfte i A5-format.
Det kan förklara att vissa elever tyckte att det var för liten text och att det
var kompakt.

Eleverna upplevde att undervisning som genomfördes under studien skilde sig
från deras vardagliga undervisning i att den innehöll mer genomgångar samt mer
diskussion och förståelse.
De upplevde att det var mer fokus på \emph{varför} det är på ett eller annat
sätt snarare än \emph{att} det är så.
Exempelvis gav de följande kommentarer: ''Mer lyssna och förstå istället för
repetition'', ''mer förståelse och lyssna ist. [sic] för alla satans
repititioner [sic]'' och ''mer teoretiskt, härledningarna snarare än
formlerna'' \refenkat.
Det fanns även kommentarer som denna: ''varit helt annorlunda \(\rightarrow\)
inte känt att det varit till ngn [sic] nytta'' \refenkat.
Några få påpekade också att det var svårare.
Majoriteten, cirka två tredjedelar, var dock positiva till att diskutera
matematik i helklass istället för att räkna individuellt.
De mer genomgående motiveringarna var att det var bra att höra andras tankar
och att ''man lär sig ännu bättre'' \refenkat.
Många av eleverna ville dock ha en kombination av de båda sätten i
undervisningen.

Avslutningsvis, fråga 13, handlade om hur elevens bild av matematik hade
förändrats.
De gavs tio påståenden som de fick kryssa för om de stämde.
Resultatet sammanfattas i \prettyref{tbl:Fråga13}.
\begin{table}
	\centering
	\begin{tabular}{p{9.5cm}r}
		\hline\hline
		\textbf{Påstående} & \textbf{Andel (procent)} \\
		\hline\hline
		Jag upplever nu matematiken som bredare än tidigare. & 60 \\
		\hline
		Jag upplever nu matematiken som djupare än tidigare. & 60 \\
		\hline
		Jag har fått en annan syn på matematikens uppbyggnad. & 60 \\
		\hline
		Jag upplever nu att matematiken snarare är grundad på axiom än på
		verkligheten. & 27 \\
		\hline
		Jag har nu bättre förståelse för hur matematiken fungerar. & 20 \\
		\hline
		Jag upplever nu att matematiken ''räknar'' med mer än bara siffror. &
		47 \\
		\hline
		Jag upplever nu att siffror bara är en liten del av matematiken. & 47 \\
		\hline
		Jag upplever nu att matematiken inte är klar utan i ständig utveckling.
		& 47 \\
		\hline
		Jag har nu en bättre bild av vad en matematiker verkligen sysslar med.
		& 27 \\
		\hline
		Jag är nu inte längre säker på om det är matematik som vi lär oss i
		skolan \dots & 27 \\
		\hline\hline
	\end{tabular}
	\caption{Sammanställning av fråga 13.}
	\label{tbl:Fråga13}
\end{table}
% TODO analysera resultaten i tbl:Fråga13.
Tydligt från resultatet är att elevernas bild av matematiken har förändrats.
De har fått en bild av matematiken som både bredare och djupare än de tidigare
upplevt den samt att siffror bara är en liten del av matematiken.
Det är dock få som upplever att de har fått en bättre förståelse för hur
matematiken fungerar.



\section{Egna observationer}
\noindent
Under tiden som jag undervisade eleverna gjorde jag några observationer.
Vid introduktionen av mängder under den andra lektionen var de ovana den
matematiska striktheten i att endast använda det som vi har definierat.
Efter att ha definierat vad en mängd är och när vi infört definitionen av
likhet för mängder ställde jag frågan om mängden \(\{1,2,3\}\) är lika med
\(\{1,1,3,3,2,3,2,1\}\).
Definitionen av en mängd säger inget mer än att vi kan avgöra om ett element
tillhör mängden eller ej.
Detta leder till att definitionen av likhet för mängder säger att två mängder
är lika om varje element som tillhör den ena mängden även tillhör den andra
samt att varje element i den andra mängden även tillhör den första.
Vi kan helt enkelt bara kontrollera om ett element tillhör en mängd eller ej.
Detta leder till att mängderna i frågan är lika trots att de till synes är
olika.
Med den definition som råder kan vi ej skilja mellan de olika ettorna och
treorna som finns i en mängd.
Efter detta avsprång från den intuitiva uppfattningen om likhet och vad vi
faktiskt definierat anpassade de sig snabbt till att utgå från definitionerna
i sina resonemang.

De fick under undersökningen genomföra en inlämningsuppgift och en presentation
av satser på tavlan, samma satser de tidigare skulle bevisa i
inlämningsuppgiften.
Från de få inlämningsuppgifter som lämnades in kan dras slutsatsen att eleverna
inte är så noggranna som skulle kunna önskas när det kommer till att motivera
utifrån definitioner och andra satser.
Inlämningarna skulle enkelt kunna beskrivas som listor av matematiska symboler,
exempelvis \[a+1 = a+S(0) = S(a+0) = S(a),\] utan hänvisning till vilka
definitioner eller tidigare resultat som används.
Även om de är matematiskt korrekta saknar de redovisningen av tankarna.
Det bör påpekas att detta skedde utan föregående övning i konstruktion av bevis.
När de senare fick i uppgift att läsa om dessa satser och sedan redovisa dessa
på tavlan för varandra kom tankarna till uttryck.
Det som skrevs på tavlan var liknande det som lämnats in, men tankarna där
resonemanget om vilka delar av definitionerna och satserna som användes
presenterades då muntligen.

När jag skulle välja elever till intervju tillfrågade jag varje grupp om någon
av dem skulle ha tid för en intervju.
När jag frågade Jens och Mattias uppstod en konversation likt denna:
\begin{description}
	\item[Mattias] ''Ta det du, du är bättre på matte.''
	\item[Jens] ''Men du är bättre på det här.'' (den 9 maj 2011)
\end{description}
Detta ansåg jag vara intressant och därför valde jag att ta ut båda till
intervju.


\section{Intervjuer}
\noindent
Varje intervju inleddes med frågan ''Vad är era tankar om det här, om det vi
gjort?''
Eleverna har alla en positiv inställning i grunden, men de kommenterar alla
tidsbristen.
Oscar sade att ''Det är svårt när man har andra mattekurser som ska uppfyllas.
\dots Det hade ju varit perfekt om du hade fått lektionstid avsatt hela
terminen'' \refoscar.
Han är ändå positiv till undervisningen.
''Om man hade haft det här som bas i Matte A, då hade det funkat jättebra, tror
jag'' \refoscar.
I intervjun med Jens, Sara och Mattias uppstår följande konversation som svar
på frågan:
\begin{description}
	\item[Jens] ''Jag tycker att det har varit ganska intressant, grejen är
		väl snarare, alltså tidpunkten, det hade varit bättre om det varit
		två veckor senare eller några månader tidigare eftersom att detta
		var i princip tidpunkten då vi har som mest stressigt, om man säger
		så.''
	\item[Sara] ''Alltså, det är helt annat mot för att räkna.''
	\item[Jens] (Han skrattar och säger) ''Jag tror aldrig vi har sett någon
		göra 2+2 så komplicerat.'' \refsjm
\end{description}
Carolina påpekade under sin intervju att denna klass ej var målinriktad och att
det är ''ju egentligen ingen som tycker om matte'' \refsandra.
Utifrån detta perspektiv anser jag att resultaten är positiva, de flesta av
eleverna hade ändå en positiv upplevelse av undervisningen trots att de tyckte
att det var ont om tid och speciellt om de inte var riktigt intresserade av
matematik.
Det fanns på enkäten en del negativa kommentarer om elevernas bild av ämnet,
någon elev hade skrivit att ämnet är ett ''nödvändigt ont'' \refenkat.
Carolina berättade också att hon hade pratat med andra om det här, och att hon
hade hört dem säga ''Oj, var det här matte, är det det här vi kan använda den
till?'' och att ''det kändes mer som universitet, mer teorier och faktiskt
utforska matten istället för att bara göra den'' \refsandra.
Carolina trodde att denna undervisning nog kunde verka positivt på en klass med
matematiskt omotiverade elever och syftade till sina egna erfarenheter med sin
klass under studiens gång.

Carolina beskriver också hur hon känner jämfört med hennes erfarenheter av den
ordinarie matematikundervisningen.
Hon påpekar då att ibland när en elev ställer en fråga till läraren, till
exempel om varför det är på något visst sätt, får den svaret att
'''Den fråga du har nu hör ej till den här kursen, lär dig denna regeln' --
jättefrustrerande, ger noll förståelse'' \refsandra.
Hon fortsätter med att säga att
''Den här typen av matematik är inte bara jobba utifrån reglerna utan ta reda
på var de kommer ifrån, det tycker jag är jättebra!'' \refsandra

När vi pratade om den typen av uppgifter som finns i kompendiet säger Oscar
''Ja, jag tror faktiskt att det skulle funka ganska bra, fast då ska man ju
börja på ett tidigt steg så att man kommer in i själva stilen'' \refoscar.
Han påpekar att denna typ av undervisning behöver börja tidigt och att det
måste förklaras mer hur bevis går till.
Under studien fick de en kort sammanfattning av logiken bakom bevisen.
Kompendiets hela logikavsnitt tog cirka 40 minuter att gå igenom, vilket
egentligen kan vara för kort tid.
Jag ansåg dock att det behövdes göras så för att hinna djupare in i det
övriga materialet.
I samtalet med Sara, Jens och Mattias utspelas följande konversation:
\begin{description}
	\item[Sara] ''Alltså, det är ju lite krångligt, man måste ju fatta det
		först liksom.
		Det tar ju ett tag innan man kommer på hur det fungerar, men när man
		väl kommit på det förstår man lättare.''
	\item[Jens] ''Det är ju inte helt lätt att sätta egna ord på det heller.''
	\item[Sara] ''Det tänkte jag också på, man kan förstå men det är svårt att
		förklara det för andra.''
	\item[Jens] ''Det är så mycket att hålla i huvudet.''
	\item[Sara] ''Men om man ska skriva ett tal sådär, då måste man ju kolla
		på jättemånga [definitioner etcetera] \dots det är ju många steg för en
		uppgift.'' \refsjm
\end{description}
Jag tog då upp att det är färre uppgifter i kompendiet jämfört med den vanliga
räkneboken och frågade om vad det trodde om det, om det kunde var fördelaktigt
eller negativt.
De spekulerade om detta och de stora dragen var att det nog kunde gå jämnt
upp, att istället för att repetera in kunskapen kunde det ge mer förståelse att
jobba med dessa större -- och som de påpekat vid andra tillfällen, djupare --
uppgifter.
Mattias påpekar också att ''mitt huvud klarar inte av småuppgifter'' \refsjm.
Småuppgifter är vad de kallade bokens uppgifter.
Mattias läser fortfarande B-kursen medan de andra två båda läser D-kursen.
Sara har haft MVG i alla kurser hittills, Jens har haft VG och Mattias ligger
på G-nivå.
När jag frågade om vilken nivå de var på började Mattias med att peka på B:et
på framsidan av sin bok och han säger ''jag är kvar på B-kursen, jag är dålig i
matte'' \refsjm.
Jag frågade dem då hur det var att läsa texten i kompendiet och hur det var i
jämförelse med den vanliga boken.
Mattias svarade ''Jag läste bara igenom det under själva [lektionen], jag vet
inte om jag har lätt för den här matten men den kändes lättare.
Jag vet inte varför'' \refsjm.
Detta är ett intressant resultat, för det är inte det som kan förväntas från en
elev som anser sig själv ha svårt för matematik och ligger på G-nivå två kurser
efter de andra.
Detta kan ha att göra med dels resultaten om implicita och explicita
definitioner som \citet{Agahi2010mdi} tar upp och dels med resultatet om
läsförståelse som \citet{Osterholm2006kom} tar upp.
Det skulle också kunna bero på att eleverna upplevde kompendiet som mer
sammanhängande än sin vanliga lärobok.
Carolina påpekade under sin intervju att en ''vanlig mattebok'' kan slås upp
mitt i och börja läsas, medan hon menade att detta inte var möjligt med
kompendiet.
Sara tyckte att texten var utförlig om vad som skulle göras och vad som
menades och Jens höll med och påpekade att han tyckte att det var lättare att
följa de logiska resonemangen när de står i text.
Sara fyllde i att hon inte kände att hon hinner uppfatta alla delar i den
lärobok som de använde.

Carolina, som också haft MVG genom alla kurserna, tyckte när jag intervjuade
henne att texten kändes abstrakt.
''Men det är ju det jag känner lite också, med våra böcker, matte är ju
egentligen teorier från början \dots Det är resonemang, men det finns inga
resonemang i våra böcker, bara tal'' \refsandra.
Jag upplever en viss frustration över boken från Carolina, hon påpekar att det
finns ingenting om hur bevis går till i henns bok.
De få genomgångar som finns läser inte ens alla elever, säger hon.
Den bild hon målar upp, som jag uppfattar den, är att de vanliga böckerna
innehåller mest uppgifter och några få gånger finns en genomgång.
Om fler elever känner likadant kan fokus lätt hamna på uppgifterna eftersom
att det är dessa som utgör huvuddelen av boken.

\begin{comment}
% sandra = jenny
''Väldig kontrast mot de vanliga matteböckerna'' angående bilder.
Vill ha bilder som uppmuntrar.
\end{comment}

Avslutningsvis diskuterade vi undervisningens utformning.
Jag frågade vad de tyckte om att diskutera matematik och presentera inför
klassen.
Följande utdrag ur samtalet får redogöra för elevernas tankar:
\begin{description}
	\item[Sara] ''Det är bra, tycker jag. Det är bra att höra hur alla andra
		tänker, för oftast så, alltså lärarna brukar ju veta mycket mer än en
		själv och då när man hör hur någon annan tänker då är det ju på samma
		nivå.''
	\item[Jens] ''Har nog inget att tillägga där.''
	\item[Sara] ''Sen blir det roligare också istället för att bara sitta och
		skriva av det som står på tavlan, man får mer engagemang.''
	\item[Jens] ''Det är ju tråkigare att sitta och skriva i boken.'' \refsjm
\end{description}
Jag presenterade också idén om en undervisning som består av diskussioner,
presentationer och denna typ av uppgifter och att istället för att ha prov får
eleverna gå hem och skriva sina egna lösningar och bevis för att sedan lämna in
dem.
Elevernas reaktioner får avsluta detta kapitel.
\begin{description}
	\item[Jens] ''Det skulle fan vara skönare.''
	\item[Sara] ''Det låter ju precis tvärt emot vad matte brukar vara \dots''
		\refsjm
\end{description}
Sedan diskuterade de problematiken med provstress och den ytinlärning som sker
när de pluggar inför prov.
De kom överens om att detta sätt att arbeta skulle kunna vara bättre för
förståelse och inlärningen generellt än den ytinlärning som sker vid
provpluggande.

\begin{comment}
% sandra = jenny
%Talsystemskapitlet, med de matematiska resonemangen och formlerna ''kan göra
%det svårare att ta till sig''.

% sandra = jenny
''Egentligen har jag ju lite lättare att förstå varför jag ska lära mig det här
\dots''

% sandra = jenny
''Inget helhetstänk, det är nog få som går ut med ett helhetstänk från
gymnasiet.''
\end{comment}

\begin{comment}
% oscar = magnus
Vad var svårast under lektionerna?
''Ärligt talat, det svåraste var ju hoppet mellan grejorna, i och med, du hade
fyra timmar.
Jag tycker du gjorde det väldigt bra, du hann ge oss så mycket bra grejor som
möjligt.
När det är fyra timmar, det är ju bara fyra timmar, det blir ju lite hoppigt.
Och det är egentligen det hoppet mellan grejorna som är svårast.''
% jens = ivan
''Bevisa formlerna själva, kanske.''
% sara = julia
''Alltså, man förstår när du gjort det, då ser man ju klart framför sig, men
när man ska göra det själv måste man komma ihåg alla steg.''
\end{comment}

