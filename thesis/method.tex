\chapter{Metod}
% urval (eventuellt)
% genomförande
% etiska synpunkter
\noindent
%I kapitlet behandlas urvalet av skola och elever till undersökningen,
%genomförandet av den samt etiska synpunkter.
För att genomföra denna undersökning fick jag av gymnasieskolan fyra lektioner
om 50 minuter med klassen.
Dessa lektioner var först fördelade på fyra efter varandra följande veckor.
De blev sedan omplanerade, på grund av skolteater och lovdagar, och
lektionstillfällena blev utspridda på totalt sju veckor.
Under dessa lektionstillfällen undervisar jag eleverna med delar av det
material som utvecklats under första delen av projektet.

% deltagande observation \citep{Kullberg2004eik}.
Som undersökningsmetod valdes deltagande observation följt av en enkät och en
intervju med några enskilda elever.
Enligt \citet[sidan 92]{Kullberg2004eik} som refererar till \citet[sidan
183]{Denzin1978tra} är en deltagande observation ''en fältstrategi som
simultant kombinerar dokumentanalys, intervjuande av informanter, direkt
deltagande och observation samt introspektion'' (min översättning).

\citet[sidan 14]{Henriksson1996do} skriver, via \citet[sidan
93]{Kullberg2004eik}, att är det viktigt att ta i beaktning avståndet mellan
forskaren och den studerade gruppen.
När jag i denna undersökning deltar gör jag det som elevernas lärare.
Det krävs då att vara extra koncentrerad för att uppfatta detaljerna i
situationen men också att inse att allt inte kan observeras till fullo.
Denna typ av deltagare benämner \citet[sidan 194, i \citealp{Kullberg2004eik},
sidan 96]{Walcott1988eri} som den aktive deltagaren,
den aktive deltagaren ''har ett arbete att utföra i undersökningsområdet
förutom sitt forskningsarbete''.
I mitt fall är detta arbete undervisningen och min forskning är att undersöka
elevernas möjlighet till lärande av detta material.

% semistrukturerade intervjuer \citep{Dalen2008ism}
Som intervjumetod valdes en semistrukturerad intervjumetod som enligt
\citet{Dalen2008ism} innebär att intervjutekniken befinner sig mellan att vara
helt strukturerad, med frågor och smala svarsutrymmen, och fullständigt
ostrukturerad, där informanten helt styr innehållet.
Anledningen till denna metod är att låta informanterna, de intervjuade
eleverna, styra innehållet i intervjun.
Jag hade inga förberedda frågor utan utgick från grundfrågan ''vad är din
upplevelse av detta projekt?'' och gick därefter vidare beroende på vad eleven
tog upp och vad jag ville veta mer om.


\section{Urval}
\noindent
I detta geografiska område finns ett tiotal gymnasieskolor, fristående och
kommunala.
Skolan som valdes är en kommunal skola med bland annat teknik- och det
naturvetenskapliga programmet.
Den valdes för att den är kommunal och har programmen som är målgrupp för
Matematik 1c och för att den ligger lättillgängligt med lokaltrafik.
Skolan kontaktades och rektor vidarebefordrade min förfrågan till berörda
lärare på programmen som valde den deltagande klassen.
Den deltagande klassen blev årskurs två vid det naturvetenskapliga programmet.
De flesta eleverna var under undersökningen i slutet av kursen Matematik D.
Detta var inte den avseedda målgruppen för undersökningen, men under den delen
av läsåret då de nationella proven genomförs är det svårt att få lärare och
elever som vill skänka lektionstid när innehållet i lektion och undersökning
inte precis överlappar varandra.

Eleverna i klassen fick, i enlighet med de forskningsetiska principer som
givits ut av \citet{VR2002fpi}, själva välja om de ville deltaga i
undersökningen eller ej.
De blev informerade om det regelverk som gäller denna typ av undersökningar, se
\prettyref{app:Dokument}.

Alla elever fick fylla i enkäten men enbart ett fåtal intervjuades.
Klassen satt grupperad i cirka fem informella grupper och en elev från varje
sådan informell grupp tillfrågades för intervju.
Alla tillfrågade ställde upp. % trots att det var trångt i deras scheman.
Två av eleverna intervjuades enskilt och de resterande tre intervjuades i
grupp.
Anledningen till denna uppdelning av intervjuerna var för att det annars inte
vore möjligt att intervjua samtliga.
Eleverna som intervjuades enskilt var Sandra och Oscar, medan Sara, Jens och
Mattias intervjuades tillsammans.
Namnen är fingerade.
De är bara slumpmässigt valda utan försök att bevara den information som
namnvalet innebär \citep[se][]{Aldrin2011nss}.


\section{Genomförande}
\noindent
Vid den första lektionen gick jag först igenom vad undersökningen handlar om
och vilka regler som gäller, eleverna fick ta del av detta både muntligt och
skriftligt.
Jag delade ut dokumenten och gick därefter igenom innehållet i dessa.
Dokumenten återfinns i \prettyref{sec:Deltagande}.
Undersökningen består av undervisning vid dessa fyra lektionstillfällen.

Eftersom jag bara hade fyra lektioner att tillgå behövde jag välja ut det stoff
som bäst representerar den typ av matematisk verksamhet som jag vill undersöka.
För att hinna med detta var jag tvungen att hoppa över vissa delar i de
tidigare kapitlen som inte behövdes som förkunskaper.
Jag valde därför att gå igenom hela Kapitel 2, \emph{Logik och bevis};
grundläggande mängdlära, avsnitten 3.1-3, innehållandes definitionen av mängd,
grundläggande operationer och delmängder; de inledande avsnitten i Kapitel
4, \emph{De naturliga talen}, innehållandes Peanos axiom för de naturliga talen
samt härledningarna för associativitet och kommutativitet för addition av
naturliga tal.
Kompendiet finns i sin helhet i \prettyref{app:Kompendium}.

Mitt mål var att undervisningen skulle vara till naturen diskuterande.
Det vill säga, jag gick igenom definitioner och inledde diskussion med eleverna
om dessa och egenskaper som följer av de olika definitionerna.
Jag upplevde dock detta som svårt då det var stor tidspress, jag kunde inte ta
tillräckligt med tid för dessa diskussioner som jag hade önskat.
De fick vid två tillfällen arbeta i grupper om två till tre elever.
Vid det första tillfället, som var under den andra lektionen, fick de en
uppgift att undersöka likhetsbegreppet för mängder.
De fick två problem att arbeta med.
\begin{enumerate}
	\item Undersök vad likhetsbegreppet innebär, vilka mängder är egentligen
		lika? Är \(\{1,2,3\}\) lika med \(\{1,1,3,3,2,3,2,1\}\)?
	\item I inledning sades att en mängd kan innehålla andra mängder.
		En mängd \(X\) som tillhör en mängd \(M\) är då ett element som alla
		andra i mängden \(M\).
		Om \(X=\{1,2\}\) och \(M=\{X, 2, 3\}=\{\{1,2\},2,3\}\), vilka av
		följande utsagor är sanna och vilka är falska: 
		\(1\in M\), \(2\in M\) och \(3\in M\) samt \(\{1\}\in M\),
		\(\{2\}\in M\) och \(\{1,2\}\in M\).
\end{enumerate}
Dessa problem återfinns i kompendiet.
Vid det andra tillfället, som var under den sista lektionen, fick de 15 minuter
att i grupper om två läsa två sidor och förbereda en presentation av de lemman
och satser som finns på sidorna samt bevisen för dessa.
De två sidorna var avsnitt \emph{4.4 Additionens algebraiska egenskaper}.
De hade från lektionen innan fått i uppgift att bevisa de första två lemman som
återfinns i avsnittet.
Jag själv kompletterade elevernas presentationer där jag tyckte att det
behövdes mer tydlighet för att alla elever skulle kunna ta del av hur bevisen
genomfördes.
Jag var tydlig med att det inte gjorde något att de inte förstått hela beviset
utan att de skulle presentera det så längt de förstod och sedan ta hjälp av
övriga i klassen.
Den sista lektionen avslutades med en enkätstudie där alla elever deltog.
Enkätundersökningen syftade till att ge en övergripande bild över klassens
tankar om materialet och undervisningen.


\section{Etiska synpunkter}
\noindent
De enkäter som lämnades in och transkriptioner av de intervjuer som genomfördes
kan på grund av etiska själ inte bifogas i arbetet.
Detta eftersom att kombinationen av denna information kan användas för att
identifiera enskilda individer, vilket strider mot de forskningsetiska
principer som är utgivna av \citet{VR2002fpi}.
Eftersom att bakgrunden för eleverna och skolan beskrivs för väl kan
informationen lätt användas för att identifiera skola och därmed klass.
Därefter kan enskilda individer identifieras utifrån den beskrivning som finns
av dem där.
Kombinationen av uppnådda betyg och genomförda kurser skulle kunna användas för
att identifiera enskilda elever och därmed koppla samman enkätsvar med individ.
