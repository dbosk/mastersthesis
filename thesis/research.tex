\chapter{Tidigare forskning}
\noindent
I detta kapitel redovisas tidigare forskning som är relevant för arbetet.
Det inleds med forskning och undersökningar om matematikundervisningen i svensk
gymnasieskola.
Därefter följer några resultat om skillnaderna mellan gymnasieskolans och
högskolans matematikundervisning.
Avslutningsvis behandlar sista avsnittet generell forskning om lärande och
lärande i matematik.


\section{Matematikundervisningen i svensk gymnasieskola}
\noindent
Skolinspektionen gjorde 2010 en granskning av matematikundervisningen i
Matematik A i 55 gymnasieskolor spridda över landet.
Skolinspektionens rapport \citep{Skolinspektionen2010uim} inleder med att ta
upp resultaten för TIMSS Advanced 2008.
Den tar bland annat upp att alla svenska elevers prestationer sjunkit, både
hög- och lågpresterande.
Skolinspektionens granskning har fokuserat på den gamla gymnasieskolans första
kurs -- Matematik A.
Med \emph{den gamla gymnasieskolan} avses den som är gällande till den 30 juni
2011, därefter tar \emph{den nya gymnasieskolan} vid från och med den 1 juli.

I sin granskning observerar Skolinspektionen att de nationella målen inte styr
matematikundervisningen som de borde göra.
De konstaterar att detta dels beror på bristande kunskaper om läroplanen hos
lärarna samt att det finns en tradition i hur undervisningen i Matematik A
utformas.
De skriver att
\begin{quote}
	[f]lertalet lektioner innehåller i huvudsak två delar, en gemensam
	genomgång av ett moment följt av elevernas egna arbete.
	I en sådan utformning finns inget eller mycket begränsat utrymme för att
	arbeta med helhet och sammanhang i utbildningen.
	Eleverna får inte heller möjlighet att träna problemlösning, förmåga att se
	samband och att resonera, argumentera och uttrycka sig såväl muntligt som
	skriftligt, med andra ord; utvecklas mot målen att sträva mot.
	\citep[sidan 16]{Skolinspektionen2010uim}
\end{quote}
Fortsatt tas upp att ''[d]en i tid klart dominerande arbetsformen är enskilt
arbete med uppgifter ur läroboken, där läraren går runt och hjälper till''
\citep[sidan 16]{Skolinspektionen2010uim}.
Detta stämmer också överens med resultaten i en undersökning av
\citet{Johansson2006tmw}.
\citet[sidan 2]{Johansson2006tmw} citerar även en tidigare undersökning av
\citet[sidan 39]{Skolverket2003lal}, som hade ansvaret för granskning av skolor
innan den nuvarande Skolinspektionen fick uppdraget istället.
\begin{quote}
	Granskningen visar att det är frapperande vilken dominerande roll läroboken
	har i undervisningen, både i positiva och negativa termer, och dess roll
	för elevernas lust eller olust inför matematiklärandet.
	Det gäller delvis också för de tidigare skolåren, men framför allt från år
	4-5 och uppåt och mest påtagligt i de senare åren i grundskolan, på
	gymnasieskolan och i vuxenutbildningen.
	Såväl innehåll, uppläggning som undervisningens organisering styrs av boken
	i påfallande hög grad.
	Matematik är för både elever och lärare kort och gott det som står i
	läroboken.
\end{quote}
Ett liknande uttalande återkom 2004 i matematikdelegationens utlåtande
\citep[sidan 15]{SOU2004-97}.
\begin{quote}
	Den växande trenden av ''tyst räkning'' i svensk skola är skadlig.
	För att de lärande skall få lust för och vilja att lära sig meningsfull
	matematik krävs att lärares kompetens och tiden för matematikundervisning
	utnyttjas bättre.
	Lärare måste ges möjligheter till och [sic] också själva sträva efter att
	aktivt leda och variera verksamheten i klassrummet.
\end{quote}
Men redan 1946 uttryckte den dåvarande Skolkommitén att undervisningen var
beroende av läromedlet till en alltför hög grad \cite{Johansson2006tmw}.
Detta leder till slutsatsen att matematikundervisningen i svensk skola följt
läroboken och fortsätter att följa läroboken trots ett påpekande redan 1946 och 
att både Skolverkets rapport från 2003 och Skolinspektionens rapport från 2010
givit som förbättringsförslag att minska användandet av läroboken i
undervisningen.
\citet[sidan 56]{Skolverket2003lal} föreslog ''En minskning av lärobokens
närmast totala dominans i undervisningen till förmån för olika läromedel och
undervisningsmateriel för att nå de nationella målen.''
Men utvecklingen av svensk matematikundervisning verkar stagnerad eftersom att
2010 finns fortfarande samma problem.
Denna undervisningsmetod, att arbeta efter boken, är inte bra för
följandet av läro- och kursplaner \citep{Skolinspektionen2010uim} och heller
inte för elevernas lärande.
Lektionsbesöken som \citet{Skolinspektionen2010uim} utförde visar att när
läraren inte hinner hjälpa eleverna då hjälper de varandra.
Detta resulterar i att eleverna får ''rätt svar'' av varandra eller tittar i
facit utan att förstå varför det blev fel.
Denna arbetsmetod kan liknas med \emph{supervised learning}-algoritmer inom det
datalogiska området maskininlärning \citep[jämför][]{Marsland2009mla}.
Dessa går ut på att presentera exempel där programmet gör en kvalificerad
gissning och får sedan veta svaret.
Programmet uppdaterar sig med avseende på svaret, om det var korrekt eller ej,
och därefter ges ett nytt exempel där programmet får gissa igen.
Beroende på komplexiteten i mönstret bakom och exemplena själva kan det räcka
med ett tio- eller hundratal exempel för att datorn ''alltid'' ska gissa rätt.
Det händer i vissa fall att programmet lär sig alla träningsexempel och sedan
svarar fel på nya exempel som introduceras som inte var en del av träningsdata.

En annan effekt av det individuella räknandet är färre genomgångar eftersom att
lärarna upplever att genomgångar stör eleverna då de nått olika långt i boken.
Boken anges av Skolinspektionen styra undervisningen i hög grad då många
elever, och tyvärr även många lärare, ser som målet för matematikstudierna att
''hinna med boken''.
Detta leder till ytterligare försämrad undervisning.

När det kommer till inflytande vid utformandet av undervisningen anger enligt
\citet{Skolinspektionen2010uim} 64 procent av lärarna att de påverkas av
läroboken.
Det är 31 procent av lärarna som anger att kursplanen inte påverkar deras
undervisning och ungefär en fjärdedel anger att hela kursplanen påverkar
utformandet av undervisningen.
Det är dessutom 39 procent som nämner de nationella proven och 20
procent som säger att eleverna påverkar utformandet av undervisningen.

Vad gäller läroboken litar de flesta lärarna på att läroboken tolkar kursplanen
på ett rimligt sätt.
\citet[sidan 20]{Skolinspektionen2010uim} anser att dessa ''ofta är skevt
fokuserade på att eleverna ska räkna utifrån lösta exempel och inbjuder sällan
till träning av andra kompetenser''.
Det bör dock tas i beaktning att läromedelsproduktionen idag är en industri och
därför påverkas design och produktion av pedagogiska \emph{och} ekonomiska
faktorer.
\citet{Johansson2006tmw} undersöker i sin avhandling utvecklingen av en känd
svensk lärobok i matematik från 1979 års upplaga till 2001 års upplaga.
Hon kommer där fram till att de väsentliga förändringarna mellan upplagorna är
antalet sidor, då de nyare upplagorna fått extra tema- och
problemlösningsavsnitt.
Sådana avsnitt anges i Skolinspektionens rapport som delar som ''aldrig hinns
med'' eller arbetas med i mån av tid.
Det kan således påstås att lärarnas antagande om att läroböckerna tolkar
läroplanen på ett rimligt sätt är felaktigt eftersom att de delarna i böckerna
som används är av samma karaktär för 1994 års läroplan som för 1969 års
läroplan och de delar som skiljer dem åt hinns inte med.

\citet[sidan 6]{Johansson2006tmw} refererar till \citet{Selander2004ptf} när
hon skriver att
\begin{quote}
	en syn på lärande är, i någon bemärkelse, en del av varje lärobok.
	%[a] view of learning is, in some sense, inherent in each textbook.
	Man kan till exempel känna igen behavioristiska idéer i en bok som
	%One could for example recognize the ideas of behaviorism in a book that
	fokuserar på att få korrekta svar till väldefinierade frågor.
	%focuses on getting the right answers on well-defined questions.
	Från ett konstruktivistiskt och sociokulturellt perspektiv skulle det vara
	%From a constructivist and socio-cultural perspective, it would be more
	viktigare att börja i elevernas egna erfarenheter och skapa problem
	%important to start from the students own experiences and create problems
	som föder diskussion och samarbete. [Min översättning]
	%that nurture discussions and cooperation.
\end{quote}
Den behavioristiska inlärningsteorin utvecklades under 1950- och 1960-talen av
amerikanen Frederic Skinner.
Den utgår från observerade beteenden och ser den lärande som en svart låda som
producerar olika beteenden beroende av olika stimuli \citep{Engstrom2006mtl}.
Karakteristiskt för behaviorismen är att dela upp kunskapsstoffet i små enheter
som sedan vänjs in som ett beteende.
Den läroboksundervisning som beskrevs ovan blir tydligt behavioristisk när
läraren inte hinner med alla eleverna, även om den kanske hade sin utgångspunkt
i det sociokulturella genom att läraren diskuterar med eleverna när de inte
förstår eller får fel svar.

En motivering för läroboksundervisningen är att undervisningen kan
individualiseras, det vill säga anpassas till varje enskild elev,
vilket är ett krav i läroplanen \citep{Johansson2006tmw}.
Då kan varje elev ''räkna i sin egen takt'' och ingen hindras från att
utvecklas, vilket är vad läroplanen säger.
Av dessa granskningar av skolan att döma verkar det dock som att de flesta
elever hindras från att utvecklas inom matematiken.

Vilken typ av matematik är det då eleverna får via läroboken?
Enligt \citet[sidan 24, min översättning]{Johansson2006tmw} är det
''mycket få delar i läroboken där matematik diskuteras som en vetenskaplig
disciplin''.
Om läraren i sin undervisning följer läroboken kan eleverna få mindre
erfarenhet av matematikens roll i samhället och av dess historiska utveckling
än vad som avses i läroplanen.
% metaforer här
\citet[sidan 25]{Johansson2006tmw} fann följande resultat i
sin studie av lärobokens roll i klassrummet:
\begin{enumerate}
	\item Eleverna arbetar enbart med uppgifter från boken under den egna
		arbetstiden under lektionen, vilket är i genomsnitt mer än halva
		lektionstiden.
	\item Under den gemensamma arbetstiden av lektionen är exemplen och
		uppgifterna som läraren presenterar huvudsakligen från läroboken.
	\item Sättet som matematiken presenteras som vetenskap är jämförbart med
		det i boken.
		Det betyder att knappt några andra definitioner, konventioner,
		procedurer eller regler än de som återfinns i boken presenteras för
		eleverna.
	\item Hemläxor ges inte regelbundet, men när de ges ska eleverna arbeta med
		uppgifter i boken.
\end{enumerate}
Det verkar som att läroboken måste täcka in allt i läro- och kursplanen för att
eleverna ska få den undervisning som de har rätt till, böckerna gör dock inte
det trots lärarnas förväntningar.
Johansson avslutar dock med att konstatera att det går att använda boken på ett
bra sätt för att uppfylla alla mål i läro- och kursplanen, ''lärare borde inte
vara lärobokens slavar utan dess intelligenta mästare, som drar nytta av
potentialen hos boken, men undviker dess svagheter'' \citep[sidan 30, min
översättning]{Johansson2006tmw}.


\section{Skillnaderna mellan gymnasieskola och högskola}
\noindent
\citet{Thunberg2006gmo} skriver om ett projekt genomfört vid
Kungliga Tekniska Högskolan, där de undersökt studenternas kunskaper och hur
dessa förhåller sig till förväntningarna när det börjar sina studier vid
högskolan.

Under projektet fann de att
\begin{quote}
	[m]ycket av det som högskolan uppfattar som viktiga förkunskaper i matematik
	finns inte längre med i gymnasiets kurser.
	Andra saker finns visserligen med men behandlas med helt andra kunskapsmål
	än vad högskolan önskar och förväntar sig. \citep[sidan 11]{Thunberg2006gmo}
\end{quote}
De tar upp hur ett exempel om hur logaritmfunktionen tas upp men verkar
behandlas numeriskt och med räknaren.
Gymnasieskolan verkar alltså inte ta upp logaritmfunktionens algebraiska
egenskaper till en tillfredställande nivå.
De säger vidare att formelsamlingar och grafritande räknare är självklara
hjälpmedel i gymnasieskolan, beräkningar och formler ses däremot som ett
hinder som står i vägen för begreppsförståelse och modellering
\citep[sidan 7]{Thunberg2005gmo}.
Deras, högskolans, syn är istället att ''formler ingår i en konsistent helhet,
de kan härledas ur varandra och de kan testas, falsifieras och bevisas''
\citep[sidan 7]{Thunberg2005gmo}.
Därför förväntar sig högskolan att eleverna ska ha mer kännedom om formler
och identiteter utan att behöva ha tillgång till formelsamling.
Detta ses tydligt i följande citat.
\begin{quote}
	Vare sig det är fråga om kvadreringsregler eller deriveringsregler,
	logaritmlagar eller trigonometriska formler, så förväntas studenterna kunna
	dem, förstå dem och kunna härleda dem.
	Sådana krav existerar inte på gymnasiet. \citep[sidan 12]{Thunberg2006gmo}.
\end{quote}

Lärarna på högskolan har också observerat en ''svårighet att lösa uppgifter som
kräver flera steg'' och en ''matematisk oföretagsamhet'' hos eleverna
\citep[sidan 7]{Thunberg2005gmo}.
Detta kan bero på den behvioristiska fråga-svar-undervisning som
\citet{Skolinspektionen2010uim} ovan rapporterade om.
Utöver detta har \citet[sidan 12]{Thunberg2006gmo} observerat i studenters
tentamenslösningar att studenten mitt i en lösning ''synbarligen utan att
reflektera, postulerar en falsk identitet''.
Den tolkningen forskarna gör av detta är att studenterna på gymnasiet vid behov
brukade söka efter lämpliga formler i sin formelsamling.
I avsaknaden av formelsamlingen söker de istället i minnet.
Resultatet blir att de helt verkar sakna förmåga att skilja en sann formel från
en falsk, vilket resulterar i att de försöker att använda ''falska
identiteter''.
Många studenter verkar uppfatta en potentiell formel lika god som en annan,
om det inte vore för att vissa är ''tillåtna'' medan andra är ''förbjudna''
\citep[sidan 12]{Thunberg2006gmo}.
Detta kan ha att göra med den syn på formler och beräkningar som författarna
påstod att gymnasieskolan har.

\citet{Agahi2010mdi} beskriver en undersökning som gjorts av
\citet{Hemmi2006api} där hon undersökte studenters första kontakt med
matematiska bevis.
Undersökningen gjordes bland nybörjarstudenter antagna till matematikintensiva
utbildningar.
I enkäten som användes uppgav nästan hälften att deras lärare under
gymnasietiden hade bevisat påståenden varje vecka eller varje lektion.
Det var dock få som uppgav att de själva hade konstruerat bevis.
Studenterna uppgav också att det var ovanligt att elevers egna undersökningar
ledde till hypoteser som behövde bevisas.
Detta visade sig stämma väl överens med en studie av läromedel för gymnasiet
där det visade sig att cirka två procent av utrymmet i läroböckerna var
tillägnat uppgifter av beviskaraktär.
Studenterna säger också i enkäten att bevis är svårare än att göra beräkningar,
men de önskar ändå lära sig mer om bevis och att de hade lärt sig mer om det
redan på gymnasiet.

\citet{Hemmi2006api} säger också att både universitetslärarna och studenterna
själva tyckte att studenterna hade problem med exakt matematiskt språk.
Studenterna tyckte att det var ett annorlunda språk jämfört med det de stött på
under gymnasiet.

\citet{Agahi2010mdi} har undersökt hur ett gymnasie- och ett högskoleläromedel
i matematik skiljer sig med avseende på matematiska definitioner.
Definitioner är mycket grundläggande inom matematiken, det är i definitionerna
som de olika matematiska begreppens betydelse och egenskaper fastställs.
Det är således i dessa som alla matematiska resonemang tar sin utgångspunkt.
Undersökningen visade att de två läromedlen har ungefär liknande mängd
definitioner men att de skiljde sig i vilken typ av definitioner de innehöll.
Gymnasielitteraturen tenderade till att i stor del beskrivas genom exempel
och i några fall med exempel i kombination med att ange egenskaper.
Högskoleläromedlet tenderade att fokusera på egenskaper i definitionerna och i
vissa fall även ge exempel.
Detta kan tänkas ger skilda bilder av hur eleverna uppfattar matematiken,
speciellt hur de uppfattar dess deduktiva grund.
Matematikens deduktiva grund bygger på tydliga och exakta definitioner för att
från dessa kunna härleda resultat.
Detta skulle kunna vara en del av anledningen till att gymnasieeleverna känner
att det matematiska språket och bevisföring är svårt.


\section{Lärande i matematik}
\noindent
Jag tar min utgångspunkt i konstruktivismen.
Denna teori utgår från att den är den lärande som själv måste utveckla sina
kunskaper \citep{Engstrom2006mtl}.
Det är således viktigt vad en lärande gör och hur den gör det.
Reflektion är grundläggande.
Den som lär utgår alltid från vad den redan vet och försöker utifrån detta att
skapa kunskap.
Det blir lärarens uppgift att skapa situationer som möjliggör den lärandes
utveckling av kunskaper.
Detta blir då en viktig del att ha som utgångspunkt i utformandet av
undervisning och undervisningsmaterial.
Vygotsky utvecklar denna teori med det vikten av språket och kommunikation.
\citet[sidan 68]{Engstrom2006mtl} refererar till \citet{Vygotsky1978mis} och
skriver att ''språket är som en bro mellan externt och internt tal''.
Språket, och kommunikationen, kan därmed ses som en viktig del i utvecklingen
av kunskapen.
Kunskapen är intern hos individen, medan språket används som kommunikationen
med omvärlden, som är extern och från vilken situationen inhämtas.
Därefter reflekterar den lärande och ny kunskap utvecklas.

Vygotsky inför också ett viktigt begrepp -- \emph{den proximala
utvecklingszonen}, eller ZPD från engelskans \emph{zone of proximal
development}.
Vygotsky fokuserade på utvecklingen av psykologiska funktioner.
ZPD utgörs av de psykologiska funktioner som för tillfället är under utveckling
hos barnet.
Lärande uppnås enbart när den riktas mot dessa funktioner under utveckling.
Anledningen är för att istället för att bara ge fler kunskaper blir
undervisningen en drivkraft för utvecklingen och formar dessa funktioner efter
innehållet \citep{Kinard2008rmt}.
\citet{Kinard2008rmt} tror att elevers problem med matematik inte beror på
bristande kunskaper i matematik utan snarare avsaknad av kognitiva funktioner
från tidigare utvecklingsstadier; analys, planering och reflektion.
De föreslår att ingripande riktat mot utveckling av dessa kognitiva funktioner
istället för ''matematisk drillning'' utan dessa basfunktioner är bättre på
lång sikt.
\citet{Kinard2008rmt} tar också upp ett exempel som visar på denna problematik.
''Det finns 26 får och 10 getter på ett skepp. Hur gammal är skeppets kapten?''
\citep[sidan 1]{Kinard2008rmt}.
Denna uppgift gavs till elever runt om i europa, mer än 60 procent försökte att
lösa problemet genom att kombinera de givna talen med exempelvis addition.
Elevernas problem var således inte matematisk kunskap, de kunde addera och
multiplicera.
Det de däremot saknade var de kognitiva funktioner som krävs för ett
matematiskt resonemang -- analys, planering och reflektion.
\begin{quote}
	De var uppenbarligen inte vana vid att tänka på att problem kan en, flera,
	oändligt antal eller inga lösningar.
	För dessa elever verkade matematik vara ett associativt spel där vinnaren
	gissar rätt på vilken standardoperation som passar in i standardproblemet.
	\citep[sidan 1, min översättning]{Kinard2008rmt}
\end{quote}
Detta påminner om läroboksundervisningen som togs upp ovan, där eleverna
gör uppgifter och försöker komma fram till samma svar som står i facit.

Ett intressant resultat om lärande i matematik gäller läsförståelse för att
läsa matematisk litteratur.
\citet{Osterholm2006kom} undersöker i sin avhandling om det krävs en särskild
läsförmåga för att läsa matematiska texter.
Texterna som behandlas i avhandlingen är dock matematik från grundläggande
universitetsnivå, men är ändå intressanta eftersom att om en viss lässtrategi
finns måste den ha utvecklats tidigare i livet, exempelvis under gymnasiala
studier.
Han kommer fram i sin undersökning att de deltagande studenterna faktiskt har
en speciell läsförmåga för att läsa matematik, nämligen att fokusera på
symbolerna.
I undersökningen jämfördes läsning av matematiska texter med och utan symboler.
Det visade sig att när texten saknade symboler använde studenterna en mer
generell läsförmåga, som även används för andra typer av texter.
Läsförståelsen av de olika texterna skilde sig på så sätt att när den speciella
matematiska läsförmågan användes uppnåddes en sämre läsförståelse än när den
generella läsförmågan användes.
\citeauthor{Osterholm2006kom} föreslår därför att det finns ett behov att
fokusera på läsning och läsförståelse inom matematikundervisningen i tidigare
stadier, gymnasieskolan och tidigt på universitetet.

\citet{Kilhamn2011mso} har i en avhandling undersökt metaforers roll i
matematikundervisningen rörande negativa tal.
Hon skriver att negativa tal är ett område inom matematiken som kräver en
övergång från intuitiv till formell matematik.
Det är därför intressant att här studera metaforens roll.
Inom undervisning om negativa tal är det vanligt att läraren eller läroboken
använder olika modeller som termometer, skuld och tillgång, hissar etc.
I avhandlingen betraktas dessa modeller ur ett metaforperspektiv, det vill säga
metaforer har en källdomän, en måldomän och en avbildning från käll- till
måldomänen.
En del av problematiken är att en metafor bara täcker vissa aspekter av ett
begrepp och andra tas inte upp.
Det behövs därför flera metaforer för att helt täcka ett visst begrepp.
En annan del är att lärare och elever ibland använder olika
källdomäner och måldomäner.
Exempelvis utgör oftast modellen källdomänen för eleverna, medan den för
läraren kan utgöra måldomänen.
Det vill säga, läraren avbildar matematiska begrepp på fysiska verkligheten
medan eleverna istället avbildar den fysiska verkligheten på matematiska
objekt.
När eleverna sedan börjar med negativa tal utgår de, och undervisningen, från
sina metaforer om de naturliga talen och försöker utvidga dem.
För de olika metaforerna som krävs för att täcka de naturliga talen fungerar
denna utvidgning olika bra.
Vissa utvidgningar leder till motsägelser mellan de olika metaforerna och det
skapar förvirring hos eleven.

En annan problematik med undervisningen som \citet{Kilhamn2011mso} presenterar
är att metaforiskt resonerande blir ett undervisningsmål.
Detta görs i formen av att eleverna ges metaforer för att resonera kring
enskilda uppgifter.
Anledningen är att de ska förstå och kunna lösa uppgiften.
En intressant fråga i sammanhanget är vad syftet med undervisningen faktiskt
är.
Är syftet att ''eleverna ska kunna lösa räkneuppgifter'' eller är syftet att
''engagera eleverna i kreativt matematiskt arbete där de kan upptäcka hur det
utvidgade talområdet fungerar som en del av ett algebraiskt system''
\citep[sidan 277]{Kilhamn2011mso}?
Den algebraiska strukturen hos de negativa talen ger dem egenskaper som är
abstrakta och därför behöver visas med ett matematiskt resonemang, därför
räcker det inte med att lösa räkneuppgifter.
Metaforer om skulder, minusgrader och andra konkretiseringar slutar att fungera
när det kommer till att förklara att \((-1)\cdot (-1) = 1\), det vill säga att
två skulder multiplicerat med varandra är en tillgång eller icke-skuld.

% öppna utforskande uppgifter \citep{Engstrom2006mtl},
\citet{Engstrom2006mtl} kommer i sin avhandling fram till att formen som
läraren formulerar problemen och utformar undervisningen påverkar elevernas
lust till lärande.
En av de lärare vars lektioner hos besökt, en lärare i Schweiz, använder en
utforskande uppgiftsformulering.
Uppgiftens formuleras som att eleverna ska utforska det begrepp som de just nu
arbetar med och de ska själva formulera, och bevisa, de resultat som de finner.
Det finns alltså inga från början givna resultat som de skulle finna och
bevisa, inte heller några specifika instruktioner såsom ''gör först \dots och
sedan \dots''.
Detta tror \citet{Engstrom2006mtl} kan leda till att både generera nyfikenhet
och vara en utmaning, eftersom att eleverna innan inte vet vad de kommer att
hitta.
Eleverna under dessa lektioner var aktiva och de arbetade vidare trots
att läraren sammanfattat resultaten för klassen.

Problematik som hon fann i observationerna av de svenska lärarna var att
eleverna var koncentrerade på att göra rätt och få bekräftelse från läraren att
de nått rätt resultat.
Detta tror \citet{Engstrom2006mtl} kan hindra dem från att utforska och
upptäcka nya saker eller ställa sig frågor som ''vad händer om \dots?''.
Detta var också en del av de kulturella skillnader som \citet{Engstrom2006mtl}
påpekade fanns mellan det schweiziska och de svenska klassrummen.
I Schweiz litade eleverna på läraren, de visste att läraren aldrig skulle ge
dem en uppgift som de inte lärde sig någonting av.
De svenska eleverna var däremot mer ifrågasättande, en vanlig fråga från
eleverna var ''vad ska vi med det här till?''.
\citet{Engstrom2006mtl} konstaterar också att elevernas inställning till
läraren som auktoritet kan påverka elevernas sätt att arbeta.
