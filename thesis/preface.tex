\chapter{Förord}
\noindent
Motivationen till denna studie har varit min kärlek för matematik och dess
underbara generaliserbarhet samt min pedagogiska övertygelse om att alla kan
lära sig matematik.
Jag har också haft tankar om att den generaliserade matematiken med bevis och
härledningar ger mer förståelse till eleverna än dagens undervisning i räkning
med den evinnerliga repetitionen genom räknande av tal efter tal.
Jag har mött många som sett matematiken som en kombination av memorering av hur
siffror ska kombineras i olika situationer och i annat fall gissande av hur de
ska kombineras.
Undervisningen som den ser ut idag är utformad att eleverna ska utifrån ett
fåtal givna exempel försöka att generalisera kunskaper som de sedan ska anpassa
efter ett större antal testuppgifter.
Jag har också, inom det datalogiska området maskininlärning, sett algoritmer
som arbetar på samma sätt.
Är det då möjligt att säga att våra svenska matematikelever uppnår en högre
förståelse för innehållet än dessa datorprogram?
Jag har själv svårt att finna en sådan anledning.

Projektet har tagit mycket tid och kraft, men har varit otroligt roligt och
givande.
Jag skulle vilja tacka mina handledare Roy Skjelnes och Lil Engström för
givande diskussioner kring arbetet.
Jag vill tacka Dan Laksov som också deltagit under mötena och bidragit med
värdefulla insikter.
Slutligen vill jag tacka den skola, den lärare och de elever som deltagit i
undersökningen.

\vspace{2cm}
\begin{flushright}
	\parbox{5cm}{
	Söråker, juni 2011\\
	Daniel Bosk
	}
\end{flushright}
