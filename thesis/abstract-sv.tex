\noindent
Denna studie undersöker hur formell matematik kan undervisas i den nya svenska
gymnasieskolan med dess nya ämnesplan för matematik.
I studien undersöks hur ett undervisningsmaterial i formell matematik
motsvarande det inledande innehållet i kursen Matematik 1c kan se ut och
huruvida denna matematik kan undervisas med gymnasieelever.

Undersökningen genomfördes med elever från det naturvetenskapliga programmets
andra årskurs.
Majoriteten av dessa elever läste då kursen Matematik D.
Eleverna beskrev sig själva som ej motiverade i matematik.

Resultatet visar att innehållet i ämnesplanen kan presenteras med formell
matematik.
Detta både med avseende ämnesplanens krav på innehåll och att eleverna kan
förstå innehållet.
Ämnesplanen kräver dessutom att denna typ av matematik tas upp som en del av
innehållet i kursen Matematik 1c.

Resultatet visar också att eleverna är öppna för och vill ha mer formell
matematik i undervisningen.
De tyckte att det kändes ovant eftersom att de aldrig tidigare stött på denna
typ av matematik, men vissa elever fann formell matematik som enklare än
matematiken som normalt presenteras på lektionerna.

Studien finner ingen anledning till att skjuta upp mötet med formell matematik
till universitetsnivå.
Elevernas engagemang för bevis och tillgodogörandet av innehållet talar också
för att formell matematik kan introduceras i gymnasiekurserna.
Studiens slutsats är således att nya gymnasieskolans kurs Matematik 1c
kan formaliseras och öppna upp för en förnyad matematikundervisning.
