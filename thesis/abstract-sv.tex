\noindent
Denna studie undersöker hur formell matematik kan undervisas i den nya svenska
gymnasieskolan med dess nya ämnesplan för matematik.
I studien undersöks hur ett undervisningsmaterial i formell matematik
motsvarande det inledande innehållet i kursen Matematik 1c kan se ut och
huruvida denna matematik kan undervisas med gymnasieelever.

Undersökningen genomfördes med elever från det naturvetenskapliga programmets
andra årskurs.
Dessa elever läste då kursen Matematik D.
Eleverna beskrev sig själva som ej matematikmotiverade elever.

Resultatet visar att innehållet i ämnesplanen kan presenteras med formell
matematik.
Detta både med avseende på tidsåtgång och ämnesplanens krav på innehåll.
Ämnesplanen kräver dessutom att denna typ av matematik tas upp som en del av
innehållet i kursen Matematik 1c.

Resultatet visar också att eleverna är öppna för formell matematik.
De tyckte att det kändes ovant eftersom att de aldrig tidigare stött på denna
typ av matematik, men de ville ändå ha mer av den och de tyckte att det
saknades i sina böcker.

Studien finner ingen anledning till att skjuta upp mötet med formell matematik
till universitetsnivå.
Elevernas engagemang för bevis och tillgodogörandet av innehållet talar också
för att formell matematik kan introduceras i gymnasiekurserna.

Det skulle dock behövas en longitudinell studie för att kunna dra några djupare
slutsatser.
Men denna studies slutsats är att nya gymnasieskolans kurs Matematik 1c
verkar kunna formaliseras.
