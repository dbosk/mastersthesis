\chapter{Inledning}
\noindent
Dagens matematikundervisning har fått mycket kritik, bland annat
från \citet{Skolinspektionen2010uim}.
Matematiken i grundskole- och gymnasieundervisningen upplevs som räknecentrerad
och eleverna lär sig genom memorering snarare än
förståelse~\citep{Skolinspektionen2010uim,Johansson2006tmw}.
Skolinspektionens kvalitetsgranskningsrapport \citep{Skolinspektionen2010uim}
om matematikundervisningen i gymnasieskolan visar också att
matematikkunskaperna hos svenska elever med åren blivit sämre, rapporten
hänvisar till bland annat resultaten i \emph{TIMSS Advanced 2008}
\citep{Skolverket2009ta2}.
Detta märks också på högskolan.
\citet{Thunberg2006gmo} skriver att gapet mellan gymnasiematematiken och
högskolematematiken blivit större och att studenterna inte har de förkunskaper
som högskolan förväntar sig när de fortsätter att studera.

Hur skiljer sig då grundskole- och gymnasiematematiken från den på
universiteten och högskolorna?
\citet{Agahi2010mdi} har undersökt hur ett gymnasie- och ett högskoleläromedel
i matematik skiljer sig med avseende på matematiska definitioner.
\citeauthor{Agahi2010mdi} menar att definitioner är mycket grundläggande inom
matematiken, det är i definitionerna som de olika matematiska begreppens
betydelse och egenskaper fastställs.
Det är således i dessa som alla matematiska resonemang tar sin utgångspunkt.
Undersökningen visade att de två läromedlen har ungefär liknande mängd
definitioner men att de skiljde sig i vilken typ av definitioner de innehöll.
\citeauthor{Agahi2010mdi} menar också att gymnasielitteraturen tenderade till
att i stor del beskrivas genom exempel och i några fall med exempel i
kombination med att ange egenskaper.
Högskoleläromedlet tenderade att fokusera på egenskaper i definitionerna och i
vissa fall även ge exempel.

Varför skiljer sig då grundskole- och gymnasiematematiken från den på
universiteten?
Matematikhistoriskt \citep[jämför][]{Kline1990mtf1,Kline1990mtf2,Kline1990mtf3}
har matematiken som disciplin länge varit den typ av matematik som studeras vid
universiteten,
det vill säga \emph{formell} eller \emph{rigorös matematik} med definitioner,
satser och krav på bevis.
Matematiker har strävat efter denna rigorositet åtminstone sedan 
%Definitioner, satser och bevis har varit en del av matematiken åtminstone sedan
Euklides (omkring 300 f.Kr.) skrev sina 13 volymer av \emph{Elementa}, även om
de inte alltid varit lika formella.
Kraven på exakta definitioner, satser och bevis som de är inom matematisk
forskning idag kan sägas nådde dagens nivå under matematikens formella
grundande under 1800-talet \citep{Kline1990mtf3}.
Följaktligen kan det inte vara så att universiteten nyligen börjat med en ny typ
av matematik och grund- och gymnasieskolorna inte har hunnit med.
En undersökning \citep{Johansson2006tmw} av ett populärt svenskt
matematikläromedels utveckling från 1979 års upplaga fram till 2001 års upplaga
visar att dessa två upplagor har mycket gemensamt, trots att de skiljs åt med
tre läroplansreformer; Lgr 69, Lgr 80 och Lpo 94.
%Detta är intressant då den första boken kunde vara anpassad efter läroplanen
%Lgr 69 och den sista efter läroplanen Lpo 94, och däremellan kom också Lgr 80.
Det som skiljer böckernas innehåll är enligt \citeauthor{Johansson2006tmw}
olika tematiska avsnitt och problemlösningsavsnitt.
Undersökningen visar också att dessa avsnitt vanligtvis bara används i mån av
tid och att eleverna tillbringar en stor del av tiden till egen räkning i boken.
Följaktligen skulle tradition möjligen kunna ses som en del av anledningen
till dagens skillnad mellan högskolematematiken och övriga svenska
utbildningsformer, men det är svårt att dra någon slutsats av enbart detta.
Därför blickar detta arbete framåt.

%Kan det vara att eleverna måste uppnå en viss mognadsgrad för att kunna ta till
%sig denna typ av matematik?
%%Av matematikhistorien att döma är svaret på frågan ''Nej''.
%Om man ser till historiens stora matematikers genombrottsålder är den omkring
%tjugoårsåldern.
%Det motsvarar den ålder när en svensk gymnasieelev tar studenten.
%Det verkar rimligt att antaga att vid genombrottsåldern har dessa personer
%redan studerat denna typ av matematik under en tid, och således har de studerat
%denna typ av matematik under den motsvarande gymnasietiden.
%%Två stora matematiker, Évariste Galois (1811--1832) och Nils Henrik Abel
%%(1802--1829), dog vid 20 respektive 26 års ålder.
%Det verkar inte finnas någon tydlig anledning till skillnaderna mellan
%gymnasiet och universitetet, jag har inte funnit någon forskning tydligt ger en
%anledning eller motivering.

Till höstterminen 2011 får Sverige en ny gymnasieskola och det är återigen dags
att anpassa undervisningsmaterial och läromedel.
De gamla programmen som alla gav högskolebehörighet ersätts med yrkes- och
studieförberedande program, där de senare ger högskolebehörighet
\citep{Skolverket2011gy}.
Yrkesprogrammen ska dock tillhandahålla kurser som individuellt val som ger
högskolebehörighet.
I samband med detta ersätts också den gamla kursplanen Matematik A
\citep{SKOLFS2000-5} med en ny ämnesplan för matematik och kurserna Matematik
1a,
Matematik 1b och Matematik 1c \citep{SKOLFS2010-261}.
Kursen Matematik 1a vänder sig till de yrkesförberedande programmen, Matematik
1b till bland annat det studieförberedande Samhällsvetenskapliga programmet
medan Matematik 1c vänder sig till de studieförberedande programmen
Teknikprogrammet och Naturvetenskapsprogrammet.
Då den första kursen i matematik inte längre är gemensam för alla
gymnasieelever, utan ges i olika versioner beroende på program, kan
matematikundervisningen för den första kursen tillåtas att variera mer.
Detta öppnar för idén om att åtminstone eleverna i målgruppen för Matematik 1c,
de som ämnar att läsa vidare, kan undervisas en mer formell matematik.
Innehållet i de olika versionerna av kurserna är till grunden detsamma, men de
skiljer sig i hur djupt de går i de olika delområdena.
Till exempel området \emph{Taluppfattning, aritmetik och
algebra} för de båda kurserna Matematik 1a och Matematik 1c.
Innehållet i detta område för Matematik 1a är enligt
\citet{SKOLFS2010-261}:
\begin{quote}
	\begin{itemize}
		\item Metoder för beräkningar med reella tal skrivna på olika former
			inom vardagslivet och karaktärsämnena, inklusive överslagsräkning,
			huvudräkning och uppskattning samt strategier för att använda
			digitala verktyg.
		\item Strategier för att använda hjälpmedel från karaktärsämnena, till
			exempel formulär, mallar, tumregler, föreskrifter, manualer och
			handböcker.
		\item Hantering av algebraiska uttryck och för karaktärsämnena
			relevanta formler samt metoder för att lösa linjära ekvationer.
			\citep[sidan 89]{SKOLFS2010-261}
	\end{itemize}
\end{quote}
Innehållet för Matematik 1c formuleras däremot som följande:
\begin{quote}
	\begin{itemize}
		\item Egenskaper hos mängden av heltal, olika talbaser samt begreppen
			primtal och delbarhet.
		\item Metoder för beräkningar inom vardagslivet och karaktärsämnena med
			reella tal skrivna på olika former, inklusive potenser med reella
			exponenter samt strategier för användning av digitala verktyg.
		\item Generalisering av aritmetikens räknelagar till att hantera
			algebraiska uttryck.
		\item Begreppet linjär olikhet.
		\item Algebraiska och grafiska metoder för att lösa linjära ekvationer
			och olikheter samt potensekvationer.
			\citep[sidan 101]{SKOLFS2010-261}
	\end{itemize}
\end{quote}
Skillnaderna består i att innehållet i Matematik 1a fokuserar på praktisk
räkning med huvudräkning, överslagsräkning, tumregler och relevanta formler,
medan Matematik 1c är mer teoretiskt inriktad med talteori, talbaser och
potenser med reella exponenter.
I Matematik 1a är det linjära ekvationer medan i Matematik 1c är det linjära
ekvationer, olikheter och potensekvationer.

Under området \emph{Geometri} i det centrala innehållet för Matematik 1c
finns följande två punkter med\footnote{Det
kan påpekas att dessa två punkter även finns med i Matematik 1b med texten
''inom naturvetenskapliga ämnen'' utbytt mot ''inom olika ämnesområden''.
Punkterna finns däremot inte med under centralt innehåll för Matematik 1a.}:
\begin{quote}
	\begin{itemize}
		\item Matematisk argumentation med hjälp av grundläggande logik
			inklusive implikation och ekvivalens samt jämförelser med hur man
			argumenterar i vardagliga sammanhang och inom naturvetenskapliga
			ämnen.
		\item Illustration av begreppen definition, sats och bevis, till
			exempel med Pythagoras sats och triangelns vinkelsumma.
			\citep[sidan 101]{SKOLFS2010-261}
	\end{itemize}
\end{quote}
Enligt den nya gymnasieförordningen \citep[1 kapitlet 4 \S]{SFS2010-2039} ska
inte det centrala innehållet i ämnesplanerna vara en begränsning utan utrymme
ska ges till lärare och elever för att tillsammans utforma undervisningen.
Det vill säga, uppdelningen av en kurs centrala innehåll behöver inte påverka
undervisningens upplägg.
Dessutom kan innehåll utöver det centrala innehållet läggas till om det behövs.
Detta gör att punkterna givna ovan kan genomsyra hela undervisningen istället
för att begränsas till ett geometriavsnitt.
Frågorna som återstår är således vilket innehåll som behövs och om det är
möjligt att täcka det centrala innehållet med formell matematik inom kursens
tidsramar och om det är möjligt att undervisa innehållet med formell matematik
för gymnasieelever.


\section{Syfte och frågeställning}
\label{sec:Syfte}
\noindent
Detta projekts huvudsyfte är att undersöka möjligheten och lägga grunden för en
formalisering av gymnasiematematiken, genom att ta fram en början till
undervisningsmaterial motsvarande innehållet för nya gymnasieskolans Matematik
1c samt att se om och hur denna typ av matematik kan undervisas i skolan.
Fokus ligger på att ta fram ett kompendium med en inledning till rigorös
matematik, en grund att bygga fortsatt undervisning på, för att se hur mycket
som krävs innehållsmässigt för att inom ämnesplanens ramar undervisa formell
matematik.
Med rigorös och formell matematik avses matematik väl grundad i logiskt
resonemang med exakta definitioner och satser bevisade utifrån dessa.

De frågeställningar som ligger till grund för detta arbete är följande:
\begin{enumerate}
	\item\label{rq:Tillåtande}
		På vilka sätt tillåter, eller hindrar, gymnasieskolans nya ämnesplan i
		matematik att undervisa formell matematik?
	\item\label{rq:Material}
		På vilka sätt kan ett undervisningsmaterial för formell matematik
		motsvarande Matematik 1c se ut?
	\item\label{rq:Möjligt}
		Hur är möjligheterna att undervisa formell matematik på gymnasienivå?
\end{enumerate}

Det har redan konstaterats ovan att fråga \ref{rq:Tillåtande} delvis redan
besvarats, juridiskt är det tillåtet att undervisa formell matematik.
En del som inte besvarats är dock huruvida det är möjligt inom tidsramarna
eller om det krävs för mycket omkringliggande teori för att kunna behandla
hela kursens centrala innehåll på detta sätt.
Tyvärr kan inte denna fråga i sin helhet besvaras inom ramarna för detta
arbete då det skulle innebära att utveckla ett läromedel för hela Matematik 1c.
Att utveckla en inledning till ett sådant borde dock ändå ge en viss
uppskattning av hur mycket extra innehåll som krävs.
En ytterligare del av fråga \ref{rq:Tillåtande} är vilken typ av
övningsuppgifter som ämnesplanen kräver.
Ämnesplanen för matematik \citep{SKOLFS2010-261} talar om olika förmågor som
eleverna ska få möjlighet att utveckla.

För att precisera vilka delar av fråga \ref{rq:Tillåtande} som detta arbete ska
försöka att besvara, kan frågan istället delas upp i följande delfrågor.
\begin{enumerate}
	\item[\ref{rq:Tillåtande}.]
		På vilka sätt tillåter, eller hindrar, gymnasieskolans nya ämnesplaner i
		matematik att undervisa formell matematik?
		\begin{enumerate}
			\item\label{rq:MängdInnehåll}
				Hur mycket innehåll behövs uppskattningsvis för att
				undervisa Matematik 1c med formell matematik?
			\item\label{rq:Övningsuppgifter}
				Vilken typ av elevarbete, om något särskilt, kräver ämnesplanen?
		\end{enumerate}
\end{enumerate}
