\chapter{Diskussion}
\noindent
I detta kapitel avser jag att diskutera huruvida de frågeställningar jag utgått
ifrån blivit besvarade.
Frågeställningarna var
\begin{enumerate}
	\item%\label{rq:Tillåtande}
		På vilka sätt tillåter, eller hindrar, gymnasieskolans nya ämnesplan i
		matematik att undervisa formell matematik?
		\begin{enumerate}
			\item\label{rq:MängdInnehåll}									   
				Hur mycket innehåll behövs uppskattningsvis för att
				undervisa Matematik 1c med formell matematik?
			\item\label{rq:Övningsuppgifter}
				Vilken typ av elevarbete, om något särskilt, kräver ämnesplanen?
		\end{enumerate}
	\item%\label{rq:Material}
		På vilka sätt kan ett undervisningsmaterial för formell matematik
		motsvarande Matematik 1c se ut?
	\item%\label{rq:Möjligt}
		Hur är möjligheterna att undervisa formell matematik på gymnasienivå?
\end{enumerate}

Den nya ämnesplanen tillåter det formella innehållet eftersom att den inte styr
undervisningens utformande.
Den tillåter även den extra matematik, som inte nämns i ämnesplanens centrala
innehåll, men som krävs för detta, detta eftersom att ämnesplanens centrala
innehåll bara är en lägsta garantinivå för vad som ska inkluderas.
Det verkar också rymmas inom kursens tidsramar, även om detta är svårt att säga
utan att se hela materialet.

Den punkt där kompendiet och ämnesplanen går isär är att ämnesplanen har
kravet om att eleverna ska få utveckla ''förmåga att hantera procedurer och
lösa uppgifter av standardkaraktär'' \citep[sidan 87]{SKOLFS2010-261}.
Denna del togs inte med i utvecklingen av kompendiet eftersom att den förmågan
varit det centrala i undervisningen de senaste årtiondena.
Det borde alltså finnas gott om uppgifter av denna typ.
Däremot borde läromedlet ändå se ut som det som utvecklats under studien
eftersom eleverna upplevde det som bra och en av eleverna, som ansåg sig
själv som dålig på matematik, upplevde kompendiet som lättare att läsa och
förstå.
Detta är dock bara en elev och en större studie bör genomföras.
Det skulle kunna ha att göra med resultatet från \citet{Osterholm2006kom} om
att den generella läsförmågan användes istället för den speciella
''matematikläsförmågan''.
Men det kan också bero på typen av definitioner som används i gymnasieskolans
böcker \citep[se][]{Agahi2010mdi}, och att dessa skiljer sig från typen av
definitioner som återfinns i universitetslitteraturen och i kompendiet.

Utifrån resultatet har jag kommit fram till att det inte finns någon egentlig
problematik för att undervisa formell matematik på gymnasienivå.
Det kan vara nödvändigt då eleverna både vill ha det och behöver det.
Det finns vissa matematiska områden där det idag finns bevisuppgifter,
exempelvis geometri och formler för trigonometriska funktioner
\citetext{\citealp{Agahi2010mdi}, hänvisar till \citealp{Hemmi2006api}}.
Detta kan bero på faktorer som att det första kända formella axiomsystemet var
Euklides axiomatiska system för geometrin och att det har en matematikhistorisk
anknytning.
Ett annat alternativ är att det är enkelt att skapa metaforer för geometrin
eftersom att den använder figurer som är vanliga i verkligheten.
Ett intressant exempel är att den nya ämnesplanen för gymnasieskolan
säger under just området geometri att kursen ska ge en ''[i]llustration av
begreppen definition, sats och bevis, till exempel med Pythagoras sats och
triangelns vinkelsumma'' \citep[sidan 101]{SKOLFS2010-261}.
Detta kan tänkas bero på att bevis och resonemang kan verka enkla inom geometri
eftersom att det handlar om geometriska figurer som är intuitiva och verkliga.
Problem som kan uppstå genom detta är att eleverna ändå inte tillgodogör sig
matematikens generaliserbarhet då bevisen och resonemangen däri byggs
upp av verkligheten -- inte matematiken.
Metaforerna blir enkla inom geometrin eftersom att figurerna är från
verkligheten, men som \citet{Kilhamn2011mso} visar bygger eleverna upp
matematiken på verkligheten och använder verkligheten för att resonera om
matematiken och inte tvärt om, som är avsikten.
Att eleverna får erfarenhet av denna generaliserbarhet var dessutom ett krav i
ämnesplanen.
Att introducera bevis och matematiskt resonemang genom något mer abstrakt
verkar enligt resultatet i denna studie hjälpa eleverna att bryta sig loss från
den felaktiga bilden att matematiken är byggd på verkligheten.
''Den kändes väldigt abstrakt'', sade Carolina, men verkade ändå förstå poängen
och kunna ta till sig hur man använder bevis för den abstrakta matematiken.
Enkäten visade också att de flesta eleverna var positiva till att få bevis för
de mer abstrakta delarna av matematiken också, en elev skrev till och med
''kul att kunna bevisa'' som kommentar på frågan om elevens bild av ämnet
matematik.
Detta resultat stämmer även överens med resultatet från \citet{Hemmi2006api},
där studenterna uppgav att de ville lära sig att konstruera bevis.

En kritik mot studien är att den genomförts med gymnasieelever som redan läst
en del matematik på gymnasiet, vilket gör att de haft ytterligare tid på sig
att till exempel vänja sig vid algebra.
Detta kan påverka resultatet något, men eleverna själva sade under intervjun
att de trodde att det skulle fungera mycket bra att ha denna matematik i kursen
Matematik A.
%Men eftersom att de inte tidigare stött på formell matematik tidigare verkar
%det troligt att de inte hade några övriga fördelar överav att ha läst ett år.

Detta skulle kanske kunna förändra svenska elevers negativa bild av matematiken
som något ''nödvändigt ont'' som de måste uppnå bra betyg i.
Ett tydligt exempel är Saras reaktion på att undervisningen i matematik skulle
kunna utformas på detta sätt: ''Det låter precis tvärt emot vad matte brukar
vara \dots''
I min värld är det precis vad matematik innebär.


\section{Slutsats}
\noindent
Detta är en liten studie och det är svårt att dra några större slutsatser, men
studien ger en föraning och en utgångspunkt till att vidare undersöka huruvida
formell matematik kan undervisas i gymnasieskolan.
Av resultatet att döma finns ingen egentlig problematik med att undervisa
formell matematik på gymnasiet.
Dessutom verkar eleverna vilja ha en mer formell matematik, de vill ha bevis
och härledningar av de formler och regler de annars måste lära sig utantill.
De flesta eleverna trivdes också med undervisningsformen, vilket gör att
kompendiets utformning kan vara en bra utgångspunkt i utvecklingen av
undervisningsmaterial för kursen Matematik 1c.
Ämnesplanen har krav på att en viss typ av uppgifter som kompendiet inte tar
upp ska ingå i undervisningen, men då tidigare forskning visar att det finns
gott om denna typ av uppgifter i nuvarande läromedel finns ingen egentlig
anledning att utveckla ytterligare sådana uppgifter.


\section{Förslag till vidare forskning}
\noindent
Mitt förslag för vidare forskning är att genomföra en longitudinell studie.
Denna skulle förslagsvis vara att genomföra undervisningen av en hel kurs i
Matematik 1c och därefter utvärdera resultatet.

En av eleverna, en som ansåg sig själv som dålig på matematik, tyckte att den
typen av matematik som användes i studien var lättare att läsa och förstå,
detta bör studeras vidare i större omfång.
Kanske skulle en sådan studie kunna ta plats på ett av program med få, helst
inga, matematikmotiverade elever.
Det vore också värdefullt att undersöka huruvida en liknande undervisning och
ett liknande material kan användas för att förbättra resultaten i och elevernas
intresse för matematik i svensk grundskola.
