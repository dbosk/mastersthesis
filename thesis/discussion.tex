\chapter{Diskussion}
\noindent
I detta kapitel avser jag att diskutera huruvida de frågeställningar jag utgått
ifrån blivit besvarade.
Frågeställningarna var
\begin{enumerate}
	\item%\label{rq:Tillåtande}
		Hur tillåter, eller hindrar, gymnasieskolans nya ämnesplaner i
		matematik att undervisa formell matematik?
        \begin{enumerate}
            \item\label{rq:MängdInnehåll}                                       
                Hur mycket extra innehåll behövs uppskattningsvis för att
                undervisa Matematik 1c med formell matematik?
            \item\label{rq:Övningsuppgifter}
                Vilken typ av övningsuppgifter kräver ämnesplanen?
        \end{enumerate}
	\item%\label{rq:Material}
		Hur kan ett undervisningsmaterial för formell matematik motsvarande
		Matematik 1c se ut?
	\item%\label{rq:Möjligt}
		Kan formell matematik undervisas på gymnasienivå?					   
\end{enumerate}

Den nya ämnesplanen tillåter det formella innehållet eftersom att den inte styr
undervisningens utformande.
Den tillåter även den extra matematik, som inte nämns i ämnesplanens centrala
innehåll, men som krävs för detta, detta eftersom att ämnesplanens centrala
innehåll bara är en lägsta garantinivå för vad som ska inkluderas.
Det verkar också rymmas inom kursens tidsramar, även om detta är svårt att säga
utan att se hela materialet.

Det ställe där kompendiet och ämensplanen går isär är att ämnesplanen har
kravet om att eleverna ska få utveckla ''förmåga att hantera procedurer och
lösa uppgifter av standardkaraktär'' \citep[sidan 87]{SKOLFS2010-261}.
Denna del togs inte med i utvecklingen av kompendiet eftersom att den förmågan
varit det centrala i undervisningen de senaste årtiondena.
Det borde alltså finnas gott om uppgifter av denna typ.
Däremot borde läromedlet ändå se ut som det som utvecklats under studien
eftersom att eleverna upplevde det som bra och en av eleverna som ansåg sig
själv som dålig på matematik upplevde kompendiet som lättare att läsa och
förstå.
Detta är dock bara en elev och en större studie av detta borde genomföras.
Det skulle kunna ha att göra med resultatet från \citet{Osterholm2006kom} om
att den generella läsförmågan användes istället för den speciella
''matematikläsförmågan''.

Utifrån resultatet anser jag att det inte finns någon egentlig problematik för
att undervisa formell matematik på gymnasienivå.
Tvärtom anser jag det vara nödvändigt då eleverna både vill ha det och behöver
det.
Det finns vissa matematiska områden där det idag finns bevisuppgifter,
exempelvis geometri och formler för trigonometriska funktioner \citep[sidan
6, hänvisar till \citealp{Hemmi2006api}]{Agahi2010mdi}.
Detta kan bero på faktorer som att det första kända formella systemet var
Euklides axiomatiska system för geometrin och att det har en matematikhistorisk
anknytning.
Ett alternativ är att det är enkelt att skapa metaforer för geometrin eftersom
att den använder figurer som är vanliga i verkligheten.
Ett intressant exempel är att den nya ämnesplanen för gymnasieskolan
\citep[sidan 101]{SKOLFS2010-261} säger under just området geometri att kursen
ska ge en ''[i]llustration av begreppen definition, sats och bevis, till
exempel med Pythagoras sats och triangelns vinkelsumma''.
Detta kan tänkas bero på att bevis och resonemang kan verka enkla inom geometri
eftersom att det handlar om geometriska figurer som är intuitiva och verkliga.
Problem som kan uppstå med dett är att eleverna ändå inte tillgodogör sig
matematikens generaliserbarhet eftersom att bevisen och resonemangen däri byggs
upp av verkligheten -- inte matematiken.
Metaforerna blir enkla inom geometrin eftersom att figurerna är från
verkligheten, men som \citet{Kilhamn2011mso} visar så
bygger eleverna upp matematiken på verkligheten och använder verkligheten för
att resonera om matematiken och inte tvärt om, som är avsikten.
Att eleverna får erfarenhet av denna generaliserbarhet var dessutom ett krav i
ämnesplanen.
Att introducera bevis och matematiskt resonemang genom något mer abstrakt
verkar enligt resultatet i denna studie hjälpa eleverna att bryta sig loss från
den felaktiga bilden att matematiken är byggd på verkligheten.
''Den kändes väldigt abstrakt'', sade Sandra, men verkade ändå förstå poängen
och kunna ta till sig hur man använder bevis för den abstrakta matematiken.
Enkäten visade också att de flesta eleverna var positiva till att få bevis för
de mer abstrakta delarna av matematiken också, en elev skrev till och med
''kul att kunna bevisa'' som kommentar på frågan om elevens bild av ämnet
matematik.
Detta resultat stämmer även överens med resultatet från \citet{Hemmi2006api},
att studenterna ville lära sig att bevis.

Detta skulle kanske kunna förändra svenska elevers negativa bild av matematiken
som något ''nödvändigt ont'' som de måste uppnå bra betyg i.
Se bara Saras reaktion på att undervisningen i matematik skulle kunna utformas
på detta sätt: ''Det låter precis tvärt emot vad matte brukar vara \dots''
I min värld är det precis vad matematik innebär.


\section{Slutsats}
\noindent
Detta är en liten studie och det är svårt att dra några större slutsatser.
Men den ger en föraning och en motivation till att vidare undersöka huruvida
formell matematik kan undervisas i gymnasieskolan.
Av resultatet att döma kan formell matematik undervisas på gymnasiet.
Dessutom verkar eleverna vilja ha en mer formell matematik, de vill ha bevis
och härledningar av de formler och regler de annars måste lära sig utantill.


\section{Förslag till vidare forskning}
\noindent
Mitt förslag för vidare forskning är att genomföra en longitudinell studie.
Denna skulle förslagsvis vara att genomföra undervisningen av en hel kurs i
Matematik 1c och utvärdera resultatet.

En av eleverna, en som ansåg sig själv som dålig på matematik, tyckte att den
typen av matematik som användes i studien var lättare att läsa och förstå,
detta bör studeras vidare i större omfång.
Kanske skulle en sådan studie kunna ta plats på ett av yrkesprogrammen eller
kanske under hela den sista terminen i grundskolans sista årskurs.
