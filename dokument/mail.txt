Hej <rektor>,

Jag heter Daniel Bosk, jag gör denna vår mitt examensarbete på
Civilingejör- och lärarprogrammet (CL) vid Kungliga Tekniska Högskolan
(KTH) och Stockholms universitet (SU). Mitt examensarbete handlar
om att formalisera gymnasiematematiken och undersöka hur denna kan
undervisas för gymnasieelever.  Jag undrar därför om jag kan få
komma till <skolans namn> och genomföra en undersökning med några av
era elever?

En detaljerad beskrivning av projektet finns bifogad som
projektbeskrivning.pdf.

Syftet med projektet är att ta fram en inledning till Matematik 1c.
Som en del av projektet ska materialet testas med elever, och då helst
även med elever i målgrupperna för Matematik 1a och 1b. Det senare
för att undersöka om även dessa kurser skulle kunna formaliseras på
sikt. För undersökningen behöver jag träffa minst en klass vid tre
till fyra tillfällen om en timme vardera, men jag är tacksam för de
elever och den tid jag kan få.

Självklart kommer projektet att följa Vetenskapsrådets etiska
riktlinjer.

Veckorna 12-15 (21/3-12/4) är avsatta för undersökningen. Rapporten
för projektet ska vara klar och ska presenteras på KTH i maj. Om
intresse finns delar jag gärna med mig av denna.

Om det finns intresse håller jag gärna också öppna ''föreläsningar''
för alla elever att delta vid i t.ex. aulan eller annan lämplig
lokal med en whiteboard (eller krittavla), lite som en ''minikurs''
i rigorös matematik.

Skulle ni vara intresserade av att delta i denna undersökning?


Vänligen, Daniel Bosk

