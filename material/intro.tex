\chapter{Introduktion}
\label{ch:Intro}
\nocite{Kiselman2008mfs}
% TODO förbättra introduktionen.
% fysik, kemi använder matematiken
\noindent
\lettrine{M}{atematiken har funnits} i mer än 5000 år, men började utvecklas i
riktning mot dagens matematik först omkring 300 f.Kr. i antikens Grekland.
Innan dess var matematiken endast räkning, ett verktyg för att beräkna skatter
och konstruera byggnadsverk.

Ordet matematik har sitt ursprung i grekiskans \emph{\ibygr{ma'qhma}
(m{\'a}th{\=e}ma)}\nocite{OED} som betyder \emph{lärande, studier, vetenskap}.
Det är i det antika Grekland som dagens matematik har sitt ursprung.
De studerade främst geometri och gjorde detta genom att sätta upp några
grundläggande antaganden, kallade postulat eller axiom, som de var övertygade
om att de stämde överens med verkligheten.
Dessa var enkla antaganden, såsom att två parallella linjer aldrig kommer att
skära varandra.
Utifrån dessa enkla postulat härledde de olika geometriska resultat och de
kunde bevisa att det måste vara på ett visst sätt.
Även om de kunde se genom några enkla experiment hur saker förhöll sig till
varandra nöjde de sig inte utan ett bevis utifrån postulaten och tidigare
bevisade resultat.

Detta har verkat som inspiration för matematiker genom historien och är den
drivkraft som verkat för att matematiken utvecklats till det som den är idag.
Dagens matematik bygger likt grekernas på några enkla grundantaganden som vi
kallar för axiom.
Vidare måste begrepp som vi använder definieras tydligt så att vi vet exakt vad
som menas med dem.
Detta var drivkraften bakom axiomatiseringen av de naturliga talen som vi
kommer att se i \chref{ch:Naturliga}, bakom grundläggningen av de hela talen i
\chref{ch:Heltalen} och de övriga talen.
Länge hade matematikerna tagit talen som självklara, men vid 1800-talets mitt
behövde de veta tydligare vad ett tal var för att kunna gå vidare.

I en definition av ett objekt eller egenskap sätter vi upp regler för hur ett
objekt som är av denna typ eller har denna egenskap ska bete sig.
Om vi kan visa att ett objekt uppfyller reglerna i definitionen, då måste
objektet också vara av den typen eller ha den egenskapen.
Då vet vi exakt, vi kan bevisa att ett objekt är av en specifik typ.
Vi kan också göra det omvända, om ett objekt är av denna typen uppfyller det de
givna reglerna.
Då när vi bevisar saker kan vi utgå från enbart dessa regler.


%%%%%%%%%%%%%%%%%%%%%%%%%%%%%%%%%%%%%
% VAD ÄR MATEMATIK?
%%%%%%%%%%%%%%%%%%%%%%%%%%%%%%%%%%%%%
\section{Vad är då matematik?}
% - Skillnaden mellan matematiken och andra vetenskaper.
% - Abstrakt konstruktion som endast finns i sinnet.
% - Naturvetenskap i sverige, filosofi i resten av världen.
%   - Sveriges störta bidrag till matematikhistorien är att vi tog död på René
%     Descartes (Touraine, 1596 -- Stockholm, 1650).
% - Behöver inte ha någon till synes uppenbar tillämpning, det är vackert.
%   - Pierre de Fermat (160{1,7,8} -- 1665), advokat, upphovsman till Fermats
%     lilla sats och Fermats stora (sista) sats.
%   - Fermat-Euler satsen är grunden för kryptosystemet när man loggar in på
%     banken via Internet.
% - Demokratiskt organiserad. Alla kan bidra, ex. Fermat var advokat.
\noindent
\lettrine{M}{atematiken kan beskrivas} som studiet av abstrakta konstruktioner.
Med abstrakta konstruktioner menar vi saker som endast finns i vårt sinne.
Vi sätter upp axiomen och definitionerna, spelreglerna, och undersöker sedan
vad dessa spelregler ger upphov till.

Historiskt har matematiken ofta varit sammankopplad med studiet av
verkligheten.
Vi har kunnat studera verkligheten med hjälp av matematiken genom att våra
grundregler varit grundläggande principer för verkligheten\footnote{Se
exempelvis Euklides postulat för geometrin.}.
Men trots detta är matematiken skild från verkligheten.
De axiom vi utgår ifrån behöver inte vara principer från verkligheten.
Det finns matematiska konstruktioner som kan te sig så verklighetsfrånkopplade
att icke-matematiker ifrågasätter varför de studeras, och detta för oss in på
ett viktigt konstaterande.
%Matematiken har inte alltid studerats enbart för att kunna dra slutsatser om
%verkligheten.
Många matematiker genom historien studerade matematiken enbart för den rena
matematikens skull -- för att den var vacker, inte för att den gick att
tillämpa på verkligheten.
%För att utforska den värld som spänns upp av axiomen.
Exempel på sådana är Pierre de Fermat (ca 1607-1650) som är upphovsman till den
kända \emph{Fermats stora sats}.
Han var advokat och amatörmatematiker.
\emph{Fermats stora sats} eller \emph{Fermats sista sats} säger att ekvationen
\(x^n+y^n=z^n\), där \(x,y\) och \(z\) är heltal, saknar lösningar för heltal
\(n\) större än två.
Fermat lämnade en anteckning i marginalen av sin kopia av Diophantus
\emph{Arithmetica} att han hade ett bevis för detta, men att marginalen var för
liten för att rymma det.
Det tog matematiker ända fram till år 1994 att bevisa satsen, så möjligen
hade Fermat inte ett korrekt bevis för satsen.
Han hade däremot ett korrekt bevis för sin \emph{lilla sats} som säger att om
\(p\) är ett primtal, då ger \(a^{p-1}\) alltid resten \(1\) vid division med
\(p\).
Leonard Euler (1707-1783) generaliserade Fermats lilla sats till att gälla även
sammansatta tal, och denna generalisering
är känd som \emph{Fermat-Eulers sats} eller bara \emph{Eulers sats}.
Resultaten för dessa hade inget tillämpningsvärde för tiden utan drivkraften
var att utforska matematikens vackra värld och finna vackra resultat som dessa.
År 1978 publicerade Ronald Rivest (1947-), Adi Shamir (1952-) och Leonard
Adleman (1945-) ett krypteringssystem sedermera känt som RSA.
RSA-systemet bygger på Fermat-Eulers sats och systemet ligger till grunden för
mycket av den säkra kommunikationen som sker på Internet idag.
Det dröjde alltså ca 300 år innan en tillämpning dök upp.
Detta visar vikten av den så kallade grundforskningen, den forskning som inte
har någon omedelbar tillämplighet.
Denna är inte viktig bara för matematiken utan alla vetenskaper.
För vi kan ställa oss frågan om vi hade haft säker kommunikation på Internet
idag om vi bara utforskat det som verkat direkt tillämpbart?

%Vi ska med det gå vidare till nästa kapitel som handlar om matematikens grund
%-- logik och bevis.
%Det är logiken som är matematikens verktyg för att resonera kring de axiom som
%vi antagit.


%%%%%%%%%%%%%%%%%%%%%%%%%%%%%%%%%%
% NOTATION
%%%%%%%%%%%%%%%%%%%%%%%%%%%%%%%%%%
%\section{Notation och algebra}
%\noindent
%...
%
%
%\begin{table}
%	\caption{Det grekiska alfabetet.}
%	\begin{tabular}{lll}
%		\(A\) & \(\alpha\) & alfa \\
%		\(B\) & \(\beta\) & beta \\
%		\(\Gamma\) & \(\gamma\) & gamma \\
%		\(\Delta\) & \(\delta\) & delta \\
%		\(E\) & \(\epsilon\) & epsilon \\
%		\(Z\) & \(\zeta\) & zeta \\
%		\(H\) & \(\eta\) & eta \\
%		\(\Theta\) & \(\theta\) & theta \\
%		\(I\) & \(\iota\) & iota \\
%		\(K\) & \(\kappa\) & kappa \\
%		\(\Lambda\) & \(\lambda\) & lambda \\
%		\(M\) & \(\mu\) & my \\
%	\end{tabular}
%	\begin{tabular}{lll}
%		\(N\) & \(\nu\) & ny \\
%		\(\Xi\) & \(\xi\) & xi \\
%		\(O\) & \(o\) & omikron \\
%		\(\Pi\) & \(\pi\) & pi \\
%		\(P\) & \(\rho\) & rho \\
%		\(\Sigma\) & \(\sigma\) & sigma \\
%		\(T\) & \(\tau\) & tau \\
%		\(Y\) & \(\upsilon\) & ypsilon \\
%		\(\Phi\) & \(\phi\) & phi \\
%		\(X\) & \(\chi\) & khi \\
%		\(\Psi\) & \(\psi\) & psi \\
%		\(\Omega\) & \(\omega\) & omega \\
%	\end{tabular}
%	\label{tbl:greekalpha}
%\end{table}
