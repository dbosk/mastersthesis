\chapter{De hela talen}
\label{ch:Heltalen}
\noindent
%\lettrine{M}{ängden av} hela tal $\Z=\{0, -1, 1, -2, 2, \ldots\}$.
\lettrine{V}{i är nu välbekanta} med de naturliga talen,
\(\N=\{0,1,2,\ldots\}\).
Vi har operationerna addition och multiplikation och vet hur dessa fungerar.
I detta kapitel kommer vi att utöka de naturliga talen med avseende på
addition.

Om vi adderar två tal \(a\) och \(b\) får vi ett tredje tal \(c\), vi skriver
detta som \(a+b=c\).
Det finns dock inget sätt att ta oss tillbaka till \(a\), det vill säga det
finns inget naturligt tal \(d\) sådant att \(c+d=a+b+d=a\).
Ett annat sätt att säga det på är att det finns inga naturliga tal \(n\) och
\(m\) sådana att deras summa \(n+m=0\) är lika med identitetselementet noll.
Detta är dock en väldigt intressant och önskvärd egenskap.
Vi ska förtydliga vad vi menar och ge denna egenskap ett namn.
\begin{definition}
	\label{def:invers}
	\index{invers}
	Givet en mängd \(M\) med en definierad binär operation \(\diamond:M\times
	M\to M\) och ett identitetselement \(e\).
	Ett element \(b\) kallas för \emph{inversen till} ett element \(a\) om
	\(a\diamond b = b\diamond a = e\).
\end{definition}
\begin{exercise}
	Utforska inversbegreppet.
	Frågor att inspirera:
	I \defref{def:invers}, är \(a\) inversen till något element?
	Hur många inverser kan ett element ha?
	Har alla element en invers?
\end{exercise}
%\begin{remark}
%	Av inversens natur följer att om \(b\) är inversen till \(a\), då är även
%	\(a\) inversen till \(b\).
%\end{remark}

Vi ska i detta kapitel tillföra denna egenskap till additionen för de naturliga
talen.
Resultatet är vad som kallas de hela talen, och mängden av de hela talen
betecknas\footnote{Anledningen till att de betecknas med \(\Z\) är tyskans
\emph{Zahlen} som betyder tal (pluralis, jämför engelskans \emph{numbers}).}
\(\Z\).


%%%%%%%%%%%%%%%%%%%%%%%%%%%%%%%%%%%
% UTÖKNINGEN
%%%%%%%%%%%%%%%%%%%%%%%%%%%%%%%%%%%
\section[Utökningen av de naturliga talen]
{Utökningen av de naturliga talen\maybeskip}
\label{sec:HeltalensKonstruktion}
\noindent
\lettrine{L}{åt oss nu} skapa de hela talen.
Det enda vi har att tillgå är de naturliga talen, dessa vet vi att de
existerar och hur de fungerar.
Vi börjar med att låta mängden \(M = \N\times\N =
\{(a,b) : a\text{ och }b\text{ är naturliga tal}\}\) vara mängden av alla
ordnade par av naturliga tal.
\begin{example}
	Vi har exempelvis att \((1,2)\in M\) och \((2,1)\in M\) samt att
	\((1,2)\neq (2,1)\).
\end{example}

Låt oss nu införa en relation \(\sim\) på denna mängd.
Om \((a,b)\) och \((c,d)\) är ordnade par av naturliga tal, det vill säga
element i mängden \(M\), då vi vill att \((a,b)\sim (c,d)\) ska vara sant
precis när \(a+d=b+c\).
Denna relation \(\sim\) är faktiskt en ekvivalensrelation.
\begin{proof}
	Vi kollar att relationen uppfyller axiomen i
	\defref{def:Ekvivalensrelation} för en ekvivalensrelation.
	Vi har att \((a,b)\sim (a,b)\) eftersom att \(a+b=b+a\), och alltså är den
	reflexiv.
	Om \((a,b)\sim (c,d)\) då är \(a+d=b+c\) och alltså \((c,d)\sim (a,b)\)
	eftersom att \(c+b=b+c\) och \(d+a=a+d\) och alltså \(c+b=d+a\).
	Således är relationen symmetrisk.
	Om \((a,b)\sim (c,d)\) och \((c,d)\sim (e,f)\), då har vi först att
	\begin{equation}
		\label{eq:VisaHeltalensEkvivalensrelation1}
		a+d = b+c
	\end{equation}
	och sedan att
	\begin{equation}
		\label{eq:VisaHeltalensEkvivalensrelation2}
		c+f=d+e.
	\end{equation}
	Om vi drar bort \(a\) från \eqref{eq:VisaHeltalensEkvivalensrelation1} får
	vi att \(d=b+c-a\), om vi drar bort \(b\) från samma ekvation får vi
	\(a+d-b=c\).
	Om vi använder dessa resultat i \eqref{eq:VisaHeltalensEkvivalensrelation2}
	får vi
	\begin{equation*}
		(a+d-b)+f = (b+c-a)+e.
	\end{equation*}
	Om vi tar bort parenteserna och flyttar om termerna får vi
	\begin{align*}
		a+d-b+f &= b+c-a+e, \\
		(a+b)+a+d-b+f &= (a+b)+b+c-a+e, \\
		a+a+d+f &= b+b+c+e. \\
	\end{align*}
	Men \(a+d=b+c\) enligt \eqref{eq:VisaHeltalensEkvivalensrelation1}, alltså
	får vi att \(a+f=b+e\) och således att \((a,b)\sim (e,f)\).
	Eftersom att relationen då även är transitiv är relationen en
	ekvivalensrelation.
\end{proof}

Vi betecknar ekvivalensklasserna på följande sätt:
Om \((a,b)\) är ett element i \(M\), då är
\([(a,b)]=\{(x,y)\in M : (a,b)\sim (x,y)\}\).
Det vill säga, \([(a,b)]\) innehåller alla talpar i \(M\) som uppfyller
ekvivalensrelationen med talparet \((a,b)\).
\begin{example}
	Vi har att \((0,0)\sim (1,1)\) eftersom att \(0+1 = 0+1\).
	Alltså har vi \([(0,0)]=[(1,1)]\) och \((1,1)\in [(0,0)]\).
\end{example}
\begin{remark}
	Kom ihåg att det inte spelar någon roll om vi väljer \((0,0)\) eller
	\((1,1)\) som representant för
	ekvivalensklassen \([(0,0)]=[(1,1)]\) eftersom att det är samma
	ekvivalensklass.
\end{remark}
\begin{example}
	Vi har däremot \((0,0)\nsim (1,0)\) eftersom att \(0+0\neq 0+1\).
	Alltså har vi \((1,0)\notin [(0,0)]\).
\end{example}

Låt oss nu definiera en binär operation \(+\) som vi kallar för addition och en
binär operation \(\cdot\) som vi kallar för multiplikation på mängden av
ekvivalensklasser hos \(M\).
Vi låter \([(a,b)]+[(c,d)] = [(a+c, b+d)]\) och \([(a,b)]\cdot [(c,d)] =
[(ac+bd, ad+bc)]\).
Vi måste dock visa att dessa är väldefinierade.
\begin{proof}[Väldefinierad addition]
	Om \((a,b)\sim (a^\prime, b^\prime)\) och \((c,d)\sim (c^\prime,
	d^\prime)\), då vill vi visa att \((a+c, b+d)\sim (a^\prime+c^\prime,
	b^\prime+d^\prime)\).
	Vi har från \((a,b)\sim (a^\prime,b^\prime)\) att \(a+b^\prime =
	b+a^\prime\) och från \((c,d)\sim (c^\prime,d^\prime)\) att
	\(c+d^\prime=d+c^\prime\).
	Om vi adderar vänsterleden i de båda ekvationerna, då måste detta vara lika
	med summan av högerleden.
	Alltså, \((a+b^\prime) + (c+d^\prime) = (b+a^\prime) + (d+c^\prime)\).
	Om tar bort parenteserna och byter plats på termerna får vi att
	\begin{equation*}
		a+c+b^\prime+d^\prime = b+d+a^\prime+c^\prime,
	\end{equation*}
	och alltså måste \((a+c,b+d)\sim (a^\prime+c^\prime, b^\prime+d^\prime)\).
\end{proof}
%\begin{proof}[Väldefinierad multiplikation]
	% TODO visa väldef multiplikation
%	multiplicera ekvivalensekvationerna med varandra likt de adderades i ovan.
%\end{proof}
\begin{exercise}
	Visa att multiplikationen är väldefinierad.
\end{exercise}

\begin{example}
	\label{ex:HeltalAddition}
	Om vi adderar \([(1,2)]\) och \([(2,4)]\) får vi
	\begin{equation*}
		[(1,2)]+[(2,4)] = [(1+2,2+4)] = [(3, 6)] = [(0,3)].
	\end{equation*}
\end{example}
\begin{example}
	\label{ex:HeltalMultiplikation}
	Om vi multiplicerar \([(1,2)]\) och \([(2,4)]\) får vi
	\begin{equation*}
		[(1,2)]\cdot [(2,4)] = [(1\cdot 2 + 2\cdot 4, 1\cdot 4 + 2\cdot 2)] =
		[(10, 8)] = [(2,0)].
	\end{equation*}
\end{example}

Vi har nu tal med egenskaperna att de innehåller de naturliga talen och vi kan
addera dem för att få identitetselementet.
Identitetselementet för addition måste vara ekvivalensklassen \([(0,0)]\).
\begin{proof}
	Eftersom att \([(a,b)]+[(0,0)] = [(a+0,b+0)] = [(a,b)]\) och
	\([(0,0)]+[(a,b)] = [(0+a,0+b)] = [(a,b)]\) måste \([(0,0)]\)
	vara identitetselementet för addition.
\end{proof}

Inversen till \([(a,b)]\) är \([(b,a)]\).
\begin{proof}
	Inversen till \([(a,b)]\) är \([(b,a)]\) eftersom att
	\([(a,b)]+[(b,a)]=[(a+b,b+a)]=[(a+b,a+b)]\).
	Eftersom att \(0+(a+b)=0+(a+b)\) har vi enligt ekvivalensrelationen att
	\((0,0)\sim (a+b,a+b)\) och alltså måste de tillhöra samma ekvivalensklass.
	Detta innebär att \([(a,b)]\) och \([(b,a)]\) måste vara varandras inverser.
\end{proof}
Alltså har varje tal åtminstone en invers, vilket var vad vi önskade.
Låt oss beteckna inversen för heltalet \(a\) med \(-a\).

\begin{exercise}
	Kan ett tal ha fler än en invers?
\end{exercise}

Låt oss nu införa följande enklare beteckningar.
\begin{definition}
	Låt \(0\) beteckna ekvivalensklassen \([(0,0)]\).
	Låt \(1\) beteckna ekvivalensklassen \([(1,0)]\), \(2\) beteckna
	\([(2,0)]\), och \(a\) beteckna \([(a,0)]\).
\end{definition}
De nya beteckningarna och ekvivalensklasserna visas i
\figref{fig:HeltalensEkvivalensklasser}.

\begin{exercise}
	I \exref{ex:HeltalAddition}, vilka tal adderades och vilket blev resultatet?
\end{exercise}
\begin{exercise}
	I \exref{ex:HeltalMultiplikation}, vilka tal multiplicerades och vilket
	blev resultatet?
\end{exercise}

\begin{figure}[t]
	\centering
	\includegraphics[width=8cm]{Integers_Representation.png}
	\caption{Ekvivalensklasser för par av naturliga tal \((n_1,n_2)\) under
		relationen \(\sim\).}
	\label{fig:HeltalensEkvivalensklasser}
\end{figure}

Vi sammanfattar detta avsnitt med följande definitioner.
Vi börjar med att definiera vad de hela talen är.
\begin{definition}[Heltalen]
	\index{heltal}
	Låt \(M=\N\times\N\) vara mängden av alla naturliga talpar och \(\sim\)
	vara ekvivalensrelationen på mängden \(M\) sådan att \((a,b)\sim (c,d)\)
	är uppfylld för element \((a,b)\) och \((c,d)\) i \(M\) om \(a+d=b+c\).

	Låt \(\Z = M/\!\sim = \{[(a,b)] : (a,b)\in M\}\) vara mängden av alla
	ekvivalensklasser för \(M\) under ekvivalensrelationen \(\sim\).
	Varje element \(n\) i \(\Z\) kallar vi ett \emph{heltal}.

	Låt också \(0\) beteckna \([(0,0)]\in\Z\), \(1\) beteckna \([(1,0)]\in\Z\)
	och \(a\) beteckna \([(a,0)]\).
\end{definition}

När vi nu vet vad ett heltal är kan det vara passande att införa aritmetiska
operationer för dem.
Vi börjar med additionen, vi tar multiplikationen senare.
\begin{definition}[Addition]
	\index{addition}\index{heltal!addition}
	Låt \(x=[(a,b)]\) och \(y=[(c,d)]\) vara heltal och \(+\) en binär
	operation på \(\Z\), kallad \emph{addition}, sådan att
	\(x+y=[(a,b)]+[(c,d)]\) är lika med \([(a+c,b+d)]\).
\end{definition}

Nu när vi kan addera heltal är det lämpligt att vi tittar på hur vi kan jämföra
dem annat än med likhet.
Olikheter infördes med hjälp av additionen för de naturliga talen, det är inte
förvånande att vi gör detsamma för heltalen.
\begin{definition}[Olikhet]
	\index{olikhet}
	Låt \(x=[(a,b)]\) och \(y=[(c,d)]\) vara heltal.
	Vi säger att \(x\) \emph{är mindre än} \(y\), betecknat \(x<y\), om
	\(a+d<b+c\) enlingt relationen \(<\) på de naturliga talen.
	Vi kan också säga att \(y\) \emph{är större än} \(x\) och skriver då
	\(y>x\).
	Vi säger att \(x\) \emph{är mindre än eller lika med} \(y\) om \(a+d\leq
	b+c\), detta betecknas \(x\leq y\).
	Vi kan också säga att \(y\) \emph{är större än eller lika med} \(x\) och
	betecknas \(y\geq x\).
\end{definition}

Nu när vi kan ordna de hela talen är den naturliga efterföljande definitionen
denna.
\begin{definition}
	\index{negativt tal}\index{positivt tal}
	Låt oss kalla ett tal mindre än noll för ett \emph{negativt} tal, och låt
	oss kalla ett tal större än noll för ett \emph{positivt} tal.
\end{definition}
Vi har nu infört olika namn för talen på båda sidorna om talet noll.
Nu till inverserna.
\begin{definition}
	\index{negation}\index{additiv invers}
	Om \(x=[(a,b)]\) är ett heltal, då är \(-x=-[(a,b)]=[(b,a)]\) dess
	\emph{additiva invers}.
	Denna kallas även för \emph{negationen} av \(x\).
\end{definition}
\begin{remark}
	Låt \(a\) och \(b\) vara heltal och \(-b\) den additiva inversen till
	\(b\).
	Normalt skriver vi \(a+(-b)\) som \(a-b\) för att spara in på några tecken.
	Vi benämner \(a-b\) som \emph{subtraktionen}\index{subtraktion} av \(b\)
	från \(a\).
	Ur en matematisk synvinkel är subtraktion inte en egen operation utan vi
	adderar den additiva inversen för \(b\) till \(a\).
\end{remark}

Den andra aritmetiska operationen, multiplikation, ger vi i den sista
definitionen.
\begin{definition}[Multiplikation]
	\index{multiplikation}\index{heltal!multiplikation}
	Låt \(x=[(a,b)]\) och \(y=[(c,d)]\) vara heltal och \(\cdot\) en binär
	operation på \(\Z\), kallad \emph{multiplikation}, sådan att
	\(xy=[(a,b)]\cdot [(c,d)]\) är lika med \([(ac+bd,ab+bc)]\).
\end{definition}

Vi ska nu visa att lemma som vi kommer att behöva i kommande avsnitt.
Lemmat talar om att produkten av ett helt tal och noll blir noll.
\begin{lemma}
	\label{lem:IngenNolldelare}
	För alla heltal \(a\) gäller att \(a\cdot 0 = 0\).
\end{lemma}
\begin{proof}
	Vi har per definition att \(a=[(a,0)]\), så \(a\cdot 0 = [(a,0)]\cdot
	[(0,0)] = [(a\cdot 0 + 0\cdot 0, a\cdot 0 + 0\cdot 0)] = [(0,0)] = 0\).
\end{proof}

\begin{exercise}
	Är additionen kommutativ för de hela talen?
\end{exercise}
\begin{exercise}
	Är additionen associativ för de hela talen?
\end{exercise}
\begin{exercise}
	Är multiplikationen kommutativ för de hela talen?
\end{exercise}
\begin{exercise}
	Är multiplikationen associativ för de hela talen?
\end{exercise}
\begin{exercise}
	Är multiplikationen distributiv över additionen för de hela talen?
\end{exercise}
\begin{exercise}
	De naturliga talens ordning är \(0<1<2<3<\ldots\), och så vidare.
	Hur ordnas de hela talen?
\end{exercise}


%%%%%%%%%%%%%%%%%%%%%%%%%%%%%%%%%%%
% ALGEBRAISKA EGENSKAPER
%%%%%%%%%%%%%%%%%%%%%%%%%%%%%%%%%%%
\section{Algebraiska egenskaper för de hela talen}
\label{sec:HeltalensAlgebraiskaEgenskaper}
\noindent
\lettrine{D}{et är nu dags} att sammanfatta de algebraiska egenskaperna för de
hela talen.
De hela talen bygger på de naturliga talen och ska vara en utökning av dessa.
Vi hade för avsikt att de hela talen skulle ha samma algebraiska egenskaper som
vi visat att de naturliga talen har.
Vi fortsätter därför härnäst med en sammanfattning av de algebraiska egenskaper
som de hela talen måste ha.
Dessa är desamma som för de naturliga talen förutom tillägget om att varje tal
\(a\) har en additiv invers \(-a\).

\theoremstyle{plain}
\newtheorem*{AlgebraicPropertiesIntegers}{Algebraiska egenskaper för de hela
	talen}
\begin{AlgebraicPropertiesIntegers}
	\nocite{Bartle2000itr,Grillet2007aa}
	\label{def:HeltalenEgenskaper}
	På mängden \(\Z\) av hela tal definieras två binära operationer,
	addition (\(+\)) och multiplikation (\(\cdot\)).
	För addition gäller följande:
	\begin{description}
		\item[Kommutativitet] \(a+b=b+a\) för alla \(a,b\in\Z\).
		\item[Associtivitet] \((a+b)+c=a+(b+c)\) för alla \(a,b,c\in\Z\).
		\item[Additivt identitetselement] Det finns ett element \(0\in\Z\)
			sådant att för alla \(a\in\Z\) gäller att \(0+a = a+0 = a\).
		\item[Additiv invers] För alla \(a\in\Z\) finns ett element \(-a\in\Z\)
			sådant att \(a + (-a) = (-a) + a = 0\).
	\end{description}
	För multiplikation gäller följande:
	\begin{description}
		\item[Kommutativitet] \(a \cdot b=b \cdot a\) för alla \(a,b\in\Z\).
		\item[Associtivitet] \((a \cdot b) \cdot c=a \cdot (b \cdot c)\) för
			alla \(a,b,c\in\Z\).
		\item[Multiplikativt identitetselement] Det finns ett element
			\(1\in\Z\) sådant att för alla \(a\in\Z\) gäller att
			\(1 \cdot a = a \cdot 1 = a\).
	\end{description}
	Utöver detta gäller även
	\begin{description}
		\item[Multiplikativ distributivitet över addition]
			\(a \cdot (b+c) = (a \cdot b) + (a \cdot c)\) och
			\((b+c) \cdot a = (b \cdot a) + (c \cdot a)\) för alla hela tal
			\(a,b,c\in\Z\).
	\end{description}
\end{AlgebraicPropertiesIntegers}



%%%%%%%%%%%%%%%%%%%%%%%%%%%%%%%%%%%%%%%%%%%%
% ALGEBRAISKA EGENSKAPER FÖR DE NEGATIVA TALEN
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Algebraiska egenskaper för de negativa talen}
\noindent
\lettrine{V}{i är redan} bekanta med de naturliga talen, och alltså med den
delen av de hela talen som motsvarar de naturliga talen.
Därför ska vi i detta avsnitt fokusera på de nya talen, de heltal \(a<0\) som
är mindre än noll -- eller de negativa talen.

Låt oss börja med ett av de fundamentala resultaten,
% (-1)a = -a
nämligen att ett heltal \(a\) multiplicerat med \(-1\) ger dess invers \(-a\).
Vi formulerar detta som en sats.
\begin{theorem}
	\label{thm:FaktoriseraNegativaTal}
	Låt \(a\) vara ett heltal.
	Då är \(a\) multiplicerat med \(-1\) inversen \(-a\) till \(a\).
	Alltså, \((-1)\cdot a = -a\).
\end{theorem}
\begin{proof}
	Vi har att \(1+(-1) = 0\).
	Om vi multiplicerar noll med ett tal får vi enlingt
	\lemref{lem:IngenNolldelare} fortfarande noll.
	Alltså får vi att \(a(1+(-1))=0\) eftersom att vi då multiplicerar \(a\)
	med noll.
	Eftersom att multiplikation är distributiv över addition får vi då att
	\begin{equation*}
		a(1+(-1)) = 1\cdot a + (-1)a = a + (-1)a = 0.
	\end{equation*}
	Då måste \((-1)a\) vara inversen \(-a\) till \(a\).
\end{proof}
\begin{remark}
	Notera att detta och följande resultat även kan härledas direkt från
	talparskonstruktionen i \secref{sec:HeltalensKonstruktion} trots att vi
	i detta bevis väljer att använda oss av de algebraiska egenskaperna givna i
	\secref{sec:HeltalensAlgebraiskaEgenskaper}.
\end{remark}

% (-1)(-1) = (-1)^2 = 1
Vi fortsätter med kanske det mest häpnanväckande resultatet, som är en
följdsats till föregående.
\begin{corollary}
	Den additiva inversen \(-1\) till heltalet ett multiplicerad med sig
	själv är ett.
	Det vill säga \((-1)(-1) = 1\).
\end{corollary}
\begin{proof}
	Eftersom att \(-1\) är ett heltal följer det från
	\thmref{thm:FaktoriseraNegativaTal} att om vi multiplicerar det med \(-1\)
	får vi dess invers.
	Inversen för \(-1\) är \(1\) och alltså har vi att \((-1)(-1)=1\).
\end{proof}

Låt oss avsluta med ett exempel om addition av två negativa tal.
\begin{example}
	% (-1)+(-1) = -2
	Om vi adderar \(-1\) och \(-1\), vad får vi då?
	Eftersom att vi adderar två lika termer kan vi skriva additionen som
	multiplikationen \(2\cdot (-1) = (-1)+(-1)\).
	Vi vet från \thmref{thm:FaktoriseraNegativaTal} att ett heltal
	multiplicerat med \(-1\) är dess invers, alltså får vi \((-1)+(-1)=2\cdot
	(-1) = -2\).
\end{example}
\begin{example}
	Vi kan också beräkna summan \((-1)+(-1)\) genom att använda heltalens
	distributiva egenskap.
	Eftersom att \((-1)=(-1)\cdot 1\) och att multiplikation är distributiv
	över addition får vi att \((-1)+(-1) = (-1)(1+1) = (-1)(2) = -2\).
\end{example}
\begin{exercise}
	% (-1)(a+b) = (-a)+(-b)
	Om \(a\) och \(b\) är heltal,
	gäller generellt att \((-a)+(-b)=-(a+b)\)?
\end{exercise}

\begin{exercise}
	% (-1)(a-b) = (-1)(a+(-b)) = (-a)+b
	Utred vad \(-(a-b)\) egentligen betyder.
\end{exercise}


%%%%%%%%%%%%%%%%%%%%%%%%%%%%%%%%%%%%%%%%%%%%
% POTENSER
%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Potenser för heltalen}
\noindent
Vi ska nu införa potenser för de hela talen, likt de vi införde för de
naturliga talen.
Vi definierar potenser enligt följande definition.
\begin{definition}
	Låt \(a\) vara ett heltal och låt \(n\) vara ett naturligt tal.
	Vi skriver då
	\begin{equation*}
		\underbrace{a\cdot a\cdots a}_n
	\end{equation*}
	som \(a^n\) och utläser det som en \(a\)-\emph{potens} med
	\emph{exponenten} \(n\).
\end{definition}

\begin{exercise}
	Utforska potenser för de hela talen.
	Vad finns det för intressanta resultat?
\end{exercise}
