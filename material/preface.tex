\chapter*{Förord}
\noindent
\lettrine{D}{agens matematikundervisning} har fått mycket kritik på sistone,
bland annat i Skolinspektionens rapport 2010:13 \emph{Undervisningen i
matematik i gymnasieskolan}.
Matematiken upplevs som räknecentrerad och eleverna lär sig genom memorering
snarare än förståelse.

Detta kompendium syftar till att lägga grunden för en formalisering av
gymnasiematematiken, det är en början till undervisningsmaterial utformat
efter ämnesplanen för Matematik 1c i Gy2011.
Omfattningen av detta material är en inledning till rigorös matematik, en grund
att bygga fortsatt undervisning på.
Syftet med detta material är således inte att vara ett fördjupningsmaterial,
utan att formalisera matematiken i dagens gymnasieundervisning.

Materialet är framtaget med tanken att akompanieras av en undervisande lärare.

I \appref{app:Kursplanering} till detta kompendium finns en föreslagen
kursplanering för hela kursen Matematik 1c.

De svenska kursplanerna för matematik, både de gamla och de nya
ämnesplanerna, fokuserar mycket på tillämpad matematik.
Det gör även de flesta matematikböcker för skolan.
Detta kompendium fokuserar mer på \emph{ren matematik} eftersom att matematiken
sällan framhålls i sin rena form -- kompendiet hålls dock inom ramarna för
ämnesplanen.
Kompendiet är också upplagt annorlunda och ej avsett att följa den
traditionella svenska matematikundervisningen med exempel och många
uppgifter som föjer exemplet.
Faktum är att detta kompendium inte innehåller en enda så kallad
standarduppgift.
Det innehåller inte några uppgifter i överhuvudtaget, det innehåller övningar.
Dessa syftar till att låta läsaren öva sitt matematiska resonerande.
Hela syftet för kompendiet är faktiskt att förändra den svenska
matematikundervisningen till att innefatta matematik, riktig matematik, så som
den bör upplevas.

Till sist vill jag rikta ett stort tack till mina handledare Roy Skjelnes vid
Kungliga Tekniska Högskolan, Lil Engström vid Stockholms universitet och
till Dan Laksov för värdefulla kommentarer och givande diskussioner.
