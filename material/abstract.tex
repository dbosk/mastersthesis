Dagens matematikundervisning har fått mycket kritik på sistone, bl.a.  från
Skolinspektionen, den upplevs som räknecentrerad och eleverna lär sig genom
memorering snarare än förståelse.
Denna negativa utveckling behöver vändas.

Detta material syftar till att lägga grunden för en formalisering av
gymnasiematematiken, det är en början till undervisningsmaterial utformat
efter ämnesplanen för Matematik 1c.
Omfattningen av detta material är en inledning till rigorös matematik, en grund
att bygga fortsatt undervisning på.
Syftet med detta material är således inte att vara ett fördjupningsmaterial,
utan att formalisera dagens gymnasiematematik.
Stöd för detta finns i den nya ämnesplanen Matematik 1c, som föreskriver högre
krav på rigoröst matematiskt innehåll.
