\chapter{Logik och bevis}
\label{ch:Logik}
\nocite{Bartle2000itr}
\noindent
\lettrine{M}{atematiken har sin} grund i logiken.
Det är logiken som ger matematiken möjligheten till ett resonemang och
möjligheten till härledning.
Matematiken utgår från några få grundläggande antaganden, kallade \emph{axiom},
från vilka alla matematiska resultat härleds.
En matematiker nöjer sig således inte med att undersöka några exempel -- eller
göra experiment -- inte ens tusen- eller miljontals exempel duger.
Det är detta som skiljer matematiken från exempelvis fysiken och kemin, trots
att dessa till mycket stor omfattning använder matematiken som hjälpmedel.
Vi har inga grundläggande principer för fysiken och kemin som vi känner till,
utan det är dessa vi försöker att finna.
Vi känner däremot till alla grundläggande principer för matematiken, detta för
att matematiken är skapad av oss -- det är vi som bestämt dessa principer.


%%%%%%%%%%%%%%%%%%%%%%%%%%%%%%%%%%
% LOGIK
%%%%%%%%%%%%%%%%%%%%%%%%%%%%%%%%%%
\section{Logik}
\noindent
\lettrine{A}{ll matematisk argumentation} består av \emph{utsagor}.
Dessa är deklarativa meningar som kan klassificeras som antingen \emph{sanna}
eller \emph{falska}.
Vi behöver inte alltid veta precis vilket, men det måste vara den ena eller den
andra -- aldrig båda.
Detta kallas \emph{Lagen om det uteslutna tredje}.
Om vi tittar på följande meningar:
\begin{enumerate}
	\item Denna text är skriven på svenska.
	\item Grön är en fin färg.
	\item Denna mening är falsk.
	\item Det finns oändligt många primtalstvillingar.
	\item \(x^2+1=0\)
\end{enumerate}

Den första meningen är en utsaga, och den är sann.
Den andra är ej en utsaga i logisk bemärkelse, det är en smaksak.
Den tredje meningen är ej en utsaga, den kan varken vara sann eller falsk
eftersom att det leder till motsägelsefulla slutsatser.
Den fjärde meningen är en utsaga, ingen vet dock om den är sann eller falsk.
Den femte och sista symbolföljden är en utsaga, men vi vet inte vad \(x\) är så
vi kan inte uttala oss om den skulle vara sann eller falsk.
Detta visar vikten av att tydligt specificera alla delar av en utsaga, så att
det är alldeles klart vad vi menar.
Den femte utsagan skulle behöva ändras till exempelvis ''det finns ett
komplext tal \(x\) sådant att \(x^2+1=0\)'' för att den skulle vara sann.
Om vi istället ändrat den till ''det finns ett heltal \(x\) sådant att
\(x^2+1=0\)'' skulle den vara falsk oavsett hur vi väljer \(x\) eftersom att
det inte finns ett sådant heltal.  
En utsaga som alltid är falsk kallar vi för \emph{motsägelse} eller
\emph{kontradiktion}.
En utsaga som alltid är sann kallar vi för \emph{tautologi}.

Två utsagor \(P\) och \(Q\) sägs vara logiskt ekvivalenta om \(P\) är sann
precis när \(Q\) är sann och följdaktligen om \(P\) är falsk precis när \(Q\)
är falsk.
Vi skriver detta som \(P\equiv Q\).

\subsection{Kombinerade utsagor}
\noindent
Vi vill också kunna forma nya utsagor från redan kända, detta genom att
kombinera och modifiera dem.
Om \(P\) är en utsaga, då säger vi att \emph{negationen} av \(P\), betecknad
\(\lnot P\) eller \(\tnot P\), är falsk precis när \(P\) är sann och sann precis
när \(P\) är falsk.
Vi kommer då fram till \emph{Lagen om dubbelnegation}.
Om vi funderar på vad som händer om vi tar \(\lnot(\lnot P)\) så kommer vi
fram till att \(P\equiv \lnot(\lnot P)\).
\begin{example}
	Ett exempel på negation, låt \(P\) vara utsagan ''vi befinner oss i
	Sverige''.
	Då blir \(\lnot P\) ''vi befinner oss ej i Sverige''.
\end{example}
\begin{example}
	Vi kan också titta på följande utsaga, ''alla svenskar tycker om
	surströmming''.
	Negationen av den utsagan är \emph{inte} att ingen svensk tycker om
	surströmming, utan den är ''inte alla svenskar tycker om surströmming''.
	Det räcker då med att det finns någon svensk som inte tycker om
	surströmming -- detta är en viktig skillnad att inte ta fel på!
\end{example}

Vi kan också kombinera utsagor genom \emph{konjunktioner}.
Om \(P\) och \(Q\) är utsagor, då betecknar vi konjunktionen som \(P\tand Q\)
eller \(P\land Q\).
Konjunktionen är sann då både \(P\) och \(Q\) båda är sanna och falsk annars.
\begin{example}
	\label{ex:KonjunktionInternet}
	Låt \(P\) vara utsagan ''jag bor i Sverige'' och \(Q\) vara utsagan ''jag
	har en Internetuppkoppling''.
	Då kan vi skapa den nya utsagar \(P\land Q\) som blir ''jag bor i Sverige
	\emph{och} jag har en Internetuppkoppling''.
\end{example}

\begin{exercise}
	När är de olika utsagorna \(P\), \(Q\) och \(P\land Q\) i
	\exref{ex:KonjunktionInternet} sanna respektive falska?
\end{exercise}

Vi har också \emph{disjunktionen} som betecknas \(P\tor Q\) eller \(P\lor
Q\).
Disjunktionen är sann om antingen \(P\) eller \(Q\) eller båda är sanna, och är
således falsk endast när \(P\) och \(Q\) båda är falska.
Konjunktionen och disjunktionen sammanfattas i en sanningstabell i
\tblref{tbl:SanningKonjunktionDisjunktion}.

\begin{table}[h]
	\caption{Sanningstabell för konjunktionen och disjunktionen. S betyder sant
		och F betyder falskt.}
	\begin{tabular}{c|c|c|c}
		\hline\hline
		\(P\)		& \(Q\)			& \(P\land Q\)	& \(P\lor Q\) \\
		\hline
		S			&	S			& S 			& S \\
		S			&	F			& F				& S \\
		F			&	S			& F				& S \\
		F			&	F			& F				& F \\
		\hline\hline
	\end{tabular}
	\label{tbl:SanningKonjunktionDisjunktion}
\end{table}

\begin{exercise}
	Vilken av följande logiska utsagor passar bäst för ett klassiskt tårtkalas?
	På ett kalas
	\begin{enumerate}
		\item äts tårta \emph{och} dricks saft \emph{och} äts kakor
			\emph{och} dricks kaffe \emph{och} dricks te.
		\item äts tårta \emph{eller} dricks saft \emph{eller} äts kakor
			\emph{eller} dricks kaffe \emph{eller} dricks te.
	\end{enumerate}
\end{exercise}

\begin{exercise}
	Testa att kombinera negationen, konjunktionen och disjunktionen, går det
	att forma några logiskt ekvivalenta utsagor?
\end{exercise}


\subsection{Implikationer}
\noindent
Implikation är synonymt med ordet \emph{medför}.
Om \(P\) och \(Q\) är utsagor säger vi att \(P\) \emph{implicerar} \(Q\) eller
\emph{om \(P\), då \(Q\)}.
Vi ska undersöka när denna sammansatta utsaga bör vara sann och när den bör
vara falsk.
Låt oss formulera ett exempel.
\begin{example}
	Låt \(P\) vara utsagan ''jag vinner pengar'' och \(Q\) vara utsagan
	''jag köper nya böcker till skolan''.
	Utsagan \(P\implies Q\) blir då ''\emph{om} jag vinner pengar,
	\emph{då} jag köper nya böcker till skolan''.
\end{example}
Implikationen är uppenbart falsk om jag vinner pengar men inte köper böcker till
skolan, men sann om jag köper böcker.
Annars, om jag inte vinner pengar, då har jag heller inte lovat att köpa
böcker till skolan.
Då måste utsagan vara sann i det fallet.
Men att jag inte vinner pengar hindrar mig ju inte att köpa böcker till
skolan ändå, följdaktligen borde utsagan vara sann även i det fallet.
Implikationens olika sanningsvärden sammanfattas i
\tblref{tbl:SanningImplikation}.

Vi kan naturligtvis vända på implikationen, om \(P\) och \(Q\) är utsagor och
\(P\implies Q\) då säger vi att dess \emph{omvändning} är \(Q\implies P\).
Omvändningen för en implikation är inte nödvändigtvis logiskt ekvivalent med
implikationen.
Ett exempel får illustrera.
\begin{example}
	Låt \(P\) vara utsagan ''vi är i Stockholm'' och \(Q\) vara utsagan ''vi är
	i Sverige''.
	Då blir \(P\implies Q\) utsagan ''om vi är i Stockholm, då är vi i
	Sverige''.
	Dess omvändning \(Q\implies P\), ''om vi är i Sverige, då är vi i
	Stockholm'', är däremot inte sann eftersom att vi skulle kunna vara i
	exempelvis Sundsvall, Göteborg eller Kiruna som också är städer i Sverige.

	Om vi däremot tittar på utsagan \(\lnot Q\implies \lnot P\), det vill säga
	''om inte vi är i Sverige, då är vi inte i Stockholm''.
	Denna kallas för den \emph{kontrapositiva} utsagan.
\end{example}

Om \(P\implies Q\) och \(Q\implies P\) båda skulle vara sanna, då skriver
vi detta som \(P\equivalent Q\).
Utsagan \(P\equivalent Q\) kallas för \emph{dubbelimplikation} eller
\emph{ekvivalens} och är sann då \(P\) och \(Q\) båda är sanna och då de båda
är falska.
Den utläses som \emph{\(P\) om och endast om \(Q\)}.

Vi ska nu avsluta med en viktig logisk ekvivalens till implikationen.
Denna ligger till grund för motsägelsebevis.
Utsagan \((P\land\lnot Q)\implies C\), där \(C\) är en motsägelse och
därmed alltid är falsk, är logiskt ekvivalent med \(P\implies Q\).
Detta ses tydligast i en sanningstabell, och den är given i
\tblref{tbl:SanningImplikation} tillsammans med implikationen och dess
kontrapositiva utsaga.
Implikationen \(P\implies Q\) är bara falsk när \(P\) är sann och \(Q\) är
falsk.
Konjunktionen \(P\land\lnot Q\) är sann endast när \(P\) är sann och \(Q\) är
falsk.
Om \(C\) alltid är falsk, då kommer \(P\land\lnot Q\implies C\) att vara falsk
endast när \(P\land\lnot Q\) är sann.
Men det är ju precis när \(P\) är sann och \(Q\) är falsk, det vill säga när
\(P\implies Q\) är falsk.
Följdaktligen måste de vara logiskt ekvivalenta.

\begin{table}[t]
	\caption{Sanningstabell för implikationen och dess logiskt ekvivalenta
		former. S betyder sant och F betyder falskt.}
	\begin{tabular}{c|c|c|c|c|c|c}
		\hline\hline
		\(P\) & \(Q\) & \(P\implies Q\)	& \(\lnot(P\land \lnot Q)\) &
			\(\lnot Q\implies \lnot P\) &
			\(C\) & \((P\land\lnot Q)\implies C\) \\
		\hline
		S & S & S & S & S & F & S \\
		S & F & F & F & F & F & F \\
		F & S & S & S & S & F & S \\
		F & F & S & S & S & F & S \\
		\hline\hline
	\end{tabular}
	\label{tbl:SanningImplikation}
\end{table}


%%%%%%%%%%%%%%%%%%%%%%%%%%%%%%%%%%
% AXIOM
%%%%%%%%%%%%%%%%%%%%%%%%%%%%%%%%%%
\section{Axiom}
\noindent
\lettrine{F}{ör att det} ska kunna gå att härleda någonting måste det finnas
några grundläggande utsagor som en grund att bygga på.
Dessa utsagor kallar vi för \emph{axiom}\index{axiom}, och de är från dessa
alla matematiska härledningar utgår.
Vi har också definitioner som indirekt kan specificera axiom.
Axiomen kan ej härledas eftersom att de utgör startpunkter för all härledning.

Vi har ovan redan sett några axiom, nämligen de logiska axiomen.
Vi var dock inte tydliga med detta eftersom att vi inte visste vad ett axiom
var.
Vi ska i kommande kapitel ta upp de matematiska axiomen.
Det finns axiom som gäller för hela matematiken, dessa är axiomen för
mängdläran, och det finns olika axiomuppsättningar inom specifika områden inom
matematiken.
Axiomen för mängdläran ligger dock på en högre nivå än den som avses för
denna text.
Vi kommer att nöja oss med en definition av begreppet mängd och sedan utgå från
en annan uppsättning axiom, Peanos axiom för de naturliga talen, som duger för
våra ändamål.\footnote{Faktum är att om mängdlärans axiom används, då härledes
Peanos axiom från mängdläran och Peanos axiom blir då satser istället för
axiom.}


%%%%%%%%%%%%%%%%%%%%%%%%%%%%%%%%%%
% BEVIS
%%%%%%%%%%%%%%%%%%%%%%%%%%%%%%%%%%
\section{Satser och bevis}
\noindent
\lettrine{G}{runden må vara} viktig att stå på, men möjligheten att ta oss
vidare till nya resultat -- satser -- är också av yttersta vikt.
Faktum är ju att vi tidigare behövde logiken för att kunna resonera och dra
slutsatser, för att kunna bevisa nya resultat.
Nya resultat, som är implikationer eller dubbelimplikationer, sammanfattas i
något som kallas för \emph{satser}\index{sats}.
En sats ges oftast på formen ''om dessa villkor \(P\) är uppfyllda, då gäller
även \(Q\)'', där \(P\) och \(Q\) är utsagor.
Men en sats kan inte bara presenteras utan vidare, den kräver alltid ett
\emph{bevis}\index{bevis}.
Ett bevis är en logisk härledning som utgår från axiomen och andra tidigare
bevisade satser för att visa att om \(P\) är sann då måste även \(Q\) vara sann
precis då.

Satsen är huvudbegreppet, men vi har även andra typer av satser.
Vi har \emph{lemman}\index{lemma}, som är hjälpsatser\index{hjälpsats}.
Dessa behöver vi för att visa ett mindre resultat för att beviset för en annan
sats inte ska bli onödigt långt.
Vi har även \emph{korollarier}\index{korollarium}, som är
följdsatser\index{följdsats}.
Detta är satser som följer mer eller mindre direkt från en annan sats och har
därför ett mycket kort bevis.

Vi ska nu titta på några vanliga bevismetoder.
%I detta avsnitt kommer vi att gå igenom några vanliga bevismetoder.
När ett bevis genomförs och presenteras brukar detta avslutas med 
\textsc{Q.E.D.}, som är en förkortning för latinets \emph{Quod Erat
Demonstrandum} och betyder ''vilket skulle visas''.
Detta är ett arv från tiden då latin var det vetenskapliga språket och mer
eller mindre all vetenskaplig kommunikation skedde på latin.

\subsection{Motexempelbevis}
\noindent
Vi börjar med den enklaste bevismetoden.
Om någon skulle påstå att ''alla svenskar tycker om surströmming'', då räcker
det med att vi hittar en svensk som inte tycker om surströmming för att
motbevisa påståendet.
Det vill säga, vi hittar ett motexempel.
Kom ihåg från tidigare att negationen av utsagan ''alla svenskar tycker om
surströmming'' är ''det finns åtminstone en svensk som inte tycker om
surströmming'' och att det är denna utsaga som vi bevisar genom att finna en
sådan svensk.

\subsection{Direkta bevis}
\noindent
Vi låter \(P\) och \(Q\) vara utsagor.
För att hypotesen \(P\) ska implicera konklusionen \(Q\) måste \(P\) vara sann
precis när \(Q\) är sann.
Vi åstadkommer detta genom konstruktionen av en kedja av implikationer
\[
	P\implies R_1, R_1\implies R_2, \ldots, R_n\implies Q.
\]
Enligt \emph{Lagen om syllogism} måste då \(P\implies Q\).
Karakteristiskt för denna bevismetod är att det bara är att ''räkna på'' för
att komma fram till konklusionen.

\subsection{Kontrapositiva bevis}
\noindent
Låt \(P\) och \(Q\) vara utsagor.
Eftersom att vi tidigare, i \tblref{tbl:SanningImplikation}, sett att den
kontrapositiva implikationen \(\lnot Q\implies\lnot P\) är logiskt ekvivalent
med \(P\implies Q\) kan vi likväl bevisa den kontrapositiva implikationen som
\(P\implies Q\).
Vi vill kunna göra detta för att detta ibland kan vara lättare än att visa att
\(P\) medför \(Q\).

\subsection{Motsägelsebevis}
\noindent
Motsägelsebeviset och det direkta beviset är kanske de bevismetoder som används
flitigast i detta kompendium.
Motsägelsebeviset är effektivt och kan ofta vara enklare att använda än att
konstruera ett direkt bevis.
Metoden använder en logisk ekivalens, precis som föregående metod, nämligen att
\((P\land\lnot Q)\implies C\) är logiskt ekvivalent med \(P\implies Q\) när
\(C\) är en motsägelse.
Den säger att vi ska anta vår hypotes \(P\) och även anta motsatsen
\(\lnot Q\) till vår önskade konklusion \(Q\).
Om dessa antaganden tillsammans leder till en utsaga som alltid är falsk, det
vill säga en motsägelse \(C\), då har vi visat att \(P\) implicerar \(Q\)
eftersom att detta är logiskt ekvivalent.

%\subsection{Induktionsbevis}
%\noindent
%...
