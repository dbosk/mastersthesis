\chapter{Logik och bevis}
\label{ch:Logik}
\nocite{Bartle2000itr}
\noindent
\lettrine{M}{atematiken har sin} grund i logiken.
Det är logiken som ger matematiken möjligheten till ett resonemang och
möjligheten till härledning.
Matematiken utgår från några få grundläggande antaganden, kallade \emph{axiom},
från vilka alla matematiska resultat härleds.
En matematiker nöjer sig alltså inte med att undersöka några exempel -- eller
göra experiment -- inte ens tusen- eller miljontals exempel duger.
Det är detta som skiljer matematiken från exempelvis fysiken och kemin, trots
att dessa till mycket stor omfattning använder matematiken som hjälpmedel.
Vi har inga grundläggande principer för fysiken och kemin som vi känner till,
men vi har det för matematiken.
Vi har det för matematiken för att den är skapad av oss.


%%%%%%%%%%%%%%%%%%%%%%%%%%%%%%%%%%
% LOGIK
%%%%%%%%%%%%%%%%%%%%%%%%%%%%%%%%%%
\section{Logik}
\noindent
\lettrine{A}{ll matematisk argumentation} består av \emph{utsagor}.
Dessa är deklarativa meningar som kan klassificeras som antingen \emph{sanna}
eller \emph{falska}.
Vi behöver inte alltid veta precis vilket, men det måste vara den ena eller den
andra -- aldrig båda.
Detta kallas \emph{Lagen om det uteslutna tredje}.
Om vi tittar på följande meningar:
\begin{enumerate}
	\item Denna text är skriven på svenska.
	\item Grönt är en fin färg.
	\item Denna mening är falsk.
	\item Det finns oändligt många tvillingprimtal.
	\item \(x^2+1=0\)
\end{enumerate}
Den första meningen är en utsaga, och den är sann.
Den andra meningen är ej en utsaga i logisk bemärkelse, det är en smaksak.
Den tredje meningen är ej en utsaga, den kan varken vara sann eller falsk
eftersom att det leder till motsägelsefulla slutsatser.
Den fjärde meningen är en utsaga, ingen vet dock om den är sann eller falsk.
Den femte och sista symbolföljden är en utsaga, men vi vet inte vad \(x\) är så
vi kan inte uttala oss om den skulle vara sann eller falsk.
Detta visar vikten av att tydligt specificera alla delar av en utsaga, så att
det är alldeles klart vad vi menar.
Den femte utsagan skulle alltså behöva ändras till exempelvis ''det finns ett
komplext tal \(x\) sådant att \(x^2+1=0\)'', den skulle då vara sann.
Om vi istället ändrat den till ''det finns ett heltal \(x\) sådant att
\(x^2+1=0\)'' skulle den vara falsk oavsett hur vi väljer \(x\) eftersom att
det inte finns ett sådant heltal.  
En utsaga som alltid är falsk kallar vi för \emph{motsägelse} eller
\emph{kontradiktion}.
En utsaga som alltid är sann kallar vi för \emph{tautologi}.

Två utsagor \(P\) och \(Q\) sägs vara logiskt ekvivalenta om \(P\) är sann
precis när \(Q\) är sann och alltså om \(P\) är falsk precis när \(Q\) är falsk.
Vi skriver detta som \(P\equiv Q\).

\subsection{Kombinerade utsagor}
\noindent
Vi vill också kunna forma nya utsagor från redan kända, detta genom att
kombinera och modifiera dem.
Om \(P\) är en utsaga, då säger vi att \emph{negationen} av \(P\), betecknad
\(\lnot P\) eller \(not P\), är falsk precis när \(P\) är sann och sann precis
när \(P\) är falsk.
Vi kommer då fram till \emph{Lagen om dubbelnegation}.
Om vi funderar på vad som händer om vi tar \(\lnot(\lnot P)\) så kommer vi
fram till att \(P\equiv \lnot(\lnot P)\).
Ett exempel på negation, låt \(P\) vara utsagan ''vi befinner oss i Sverige''.
Då blir \(\lnot P\) ''vi befinner oss ej i Sverige''.
Vi kan också titta på följande utsaga, ''alla svenskar tycker om
surströmming''.
Negationen av den utsagan är \emph{inte} att ingen svensk tycker om
surströmming, den är ''det finns någon svensk som inte tycker om
surströmming'' -- detta är en väldigt viktig skillnad att inte göra fel på!

Vi kan också kombinera utsagor genom \emph{konjunktioner}.
Om \(P\) och \(Q\) är utsagor, då betecknar vi konjunktionen som \(P och Q\)
eller \(P\land Q\).
Konjunktionen är sann då både \(P\) och \(Q\) båda är sanna och falsk annars.
Vi har också \emph{disjunktionen} som betecknas \(P eller Q\) eller \(P\lor
Q\).
Disjunktionen är sann om antingen \(P\) eller \(Q\) eller båda är sanna, och är
således falsk endast när \(P\) och \(Q\) båda är falska.
Konjunktionen och disjunktionen sammanfattas i en sanningstabell i
\tblref{tbl:SanningKonjunktionDisjunktion}.

\begin{table}[h]
	\caption{Sanningstabell för konjunktionen och disjunktionen.}
	\begin{tabular}{c|c|c|c}
		\hline\hline
		\(P\)		& \(Q\)			& \(P\land Q\)	& \(P\lor Q\) \\
		\hline
		T			&	T			& T 			& T \\
		T			&	F			& F				& T \\
		F			&	T			& F				& T \\
		F			&	F			& F				& F \\
		\hline\hline
	\end{tabular}
	\label{tbl:SanningKonjunktionDisjunktion}
\end{table}

\begin{exercise}
	Testa att kombinera negationen, konjunktionen och disjunktionen, går det
	att forma några logiskt ekvivalenta uttryck?
\end{exercise}


\subsection{Implikationer}
\noindent
Implikation är synonymt med ordet \emph{medför}.
Om \(P\) och \(Q\) är utsagor säger vi att \(P\) \emph{implicerar} \(Q\) eller
\emph{om \(P\), då \(Q\)}.
Vi ska undersöka när denna sammansatta utsaga bör vara sann och när den bör
vara falsk.
Låt oss formulera ett exempel, titta på utsagan ''Om jag vinner pengar, då ska
jag köpa nya böcker till skolan''.
Den är uppenbart falsk om jag vinner pengar men inte köper böcker till skolan,
men sann om jag gör det.
Annars, om jag inte vinner pengar, då har jag heller inte lovat att köpa böcker
till skolan.
Alltså måste utsagan vara sann i det fallet.
Men att jag inte vinner pengar hindrar mig ju inte att köpa böcker till skolan
ändå, alltså borde utsagan vara sann även i det fallet.
Implikationens olika sanningsvärden sammanfattas i
\tblref{tbl:SanningImplikation}.

Vi kan naturligtvis vända på implikationen, om \(P\) och \(Q\) är utsagor och
\(P\implies Q\) då säger vi att dess \emph{omvändning} är \(Q\implies P\).
Omvändningen för en implikation är inte nödvändigtvis logiskt ekvivalent med
implikationen.
Ett exempel får illustrera, ''Om vi är i Stockholm, då är vi i Sverige'' är en
sann utsaga.
Dess omvändning ''Om vi är i Sverige, då är vi i Stockholm'' är däremot inte
sann eftersom att vi skulle kunna vara i exempelvis Sundsvall, Göteborg eller
Kiruna som också är städer i Sverige.
Om vi däremot tittar på utsagan ''Om vi inte är i Sverige, då är vi inte i
Stockholm''.
Denna utsaga är sann, men hur förhåller den sig till den ursprungliga
implikationen?
Jo, om \(P\) får vara utsagan ''vi är i Stockholm'' och \(Q\) får vara ''vi är
i Sverige'', då var den ursprungliga implikationen \(P\implies Q\) och den
sista sanna utsagan är \(\lnot Q\implies\lnot P\).
Denna kallas för den \emph{kontrapositiva} utsagan.
Men om \(P\implies Q\) och \(Q\implies P\) båda skulle vara sanna, då skriver
vi detta som \(P\equivalent Q\).
Utsagan \(P\equivalent Q\) kallas för \emph{dubbelimplikation} eller
\emph{ekvivalens} och är sann då \(P\) och \(Q\) båda är sanna och då de båda
är falska.
Den utläses som \emph{\(P\) om och endast om \(Q\)}.

Vi ska nu avsluta med en viktig logisk ekvivalens till implikationen.
Denna ligger till grund för motsägelsebevis.
Den säger att \((P\land\lnot Q)\implies C\), där \(C\) är en motsägelse och
alltså alltid är falsk, är logiskt ekvivalent med \(P\implies Q\).
Detta ses tydligast i en sanningstabell, och den är given i
\tblref{tbl:SanningImplikation}.

\begin{table}[t]
	\caption{Sanningstabell för implikationen och dess logiskt ekvivalenta
		former.}
	\begin{tabular}{c|c|c|c|c|c|c}
		\hline\hline
		\(P\) & \(Q\) & \(P\implies Q\)	& \(\lnot(P\land \lnot Q)\) &
			\(\lnot Q\implies \lnot P\) &
			\(C\) & \((P\land\lnot Q)\implies C\) \\
		\hline
		T & T & T & T & T & F & T \\
		T & F & F & F & F & F & F \\
		F & T & T & T & T & F & T \\
		F & F & T & T & T & F & T \\
		\hline\hline
	\end{tabular}
	\label{tbl:SanningImplikation}
\end{table}


%%%%%%%%%%%%%%%%%%%%%%%%%%%%%%%%%%
% AXIOM
%%%%%%%%%%%%%%%%%%%%%%%%%%%%%%%%%%
\section{Axiom}
\noindent
\lettrine{F}{ör att det} ska kunna gå att härleda någonting måste det finnas
några grundläggande utsagor som en grund att bygga på.
Dessa utsagor kallar vi för \emph{axiom}\index{axiom}, och de är från dessa
alla matematiska härledningar utgår.
Vi har också definitioner som indirekt kan specificera axiom.
Axiomen kan ej härledas eftersom att de är startpunkten för all härledning.

Vi har ovan redan sett några axiom, nämligen de logiska axiomen.
Vi var dock inte tydliga med detta eftersom att vi inte visste vad ett axiom
var.
Vi ska i kommande kapitel ta upp de matematiska axiomen.
Det finns axiom som gäller för hela matematiken, dessa är axiomen för
mängdläran, och det finns olika axiomuppsättningar inom specifika områden inom
matematiken.
Axiomen för mängdläran ligger dock utanför målen för denna text, vi kommer att
nöja oss med en definition av begreppet mängd och sedan utgå från en annan
uppsättning axiom, Peanos axiom för de naturliga talen, som duger för våra
ändamål.


%%%%%%%%%%%%%%%%%%%%%%%%%%%%%%%%%%
% BEVIS
%%%%%%%%%%%%%%%%%%%%%%%%%%%%%%%%%%
\section{Bevis}
\noindent
\lettrine{G}{runden må vara} viktig att stå på, men möjligheten att ta oss
vidare till nya resultat -- bevis -- är också av yttersta vikt.
Faktum är ju att vi tidigare behövde logiken för att kunna resonera och dra
slutsatser, för att kunna bevisa nya resultat.
I detta avsnitt kommer vi att gå igenom några vanliga bevismetoder.

När ett bevis genomförs och presenteras brukar detta avslutas med 
\textsc{Q.E.D.} som är en förkortning för latinets \emph{Quod Erat
Demonstrandum} och betyder \emph{vilket skulle visas}.

\subsection{Motexempelbevis}
\noindent
Vi börjar med den enklaste bevismetoden.
Om någon skulle påstå att ''alla svenskar tycker om surströmming'', då räcker
det med att vi hittar en svensk som inte tycker om surströmming för att
motbevisa påståendet.
Det vill säga, vi hittar ett motexempel.
Kom ihåg från tidigare att negationen av utsagan ''alla svenskar tycker om
surströmming'' är ''det finns någon svensk som inte tycker om surströmming''
och att det är denna utsaga som vi bevisar genom att finna en sådan svensk.

\subsection{Direkta bevis}
\noindent
Vi låter \(P\) och \(Q\) vara utsagor.
För att hypotesen \(P\) ska implicera konklusionen \(Q\) måste \(P\) vara sann
precis när \(Q\) är sann.
Vi åstadkommer detta genom konstruktionen av en kedja av implikationer
\[
	P\implies R_1, R_1\implies R_2, \ldots, R_n\implies Q.
\]
Enligt \emph{Lagen om syllogism} måste då \(P\implies Q\).
Karakteristiskt för denna bevismetod är att det bara är att ''räkna på'' så
kommer vi fram till konklusionen.

\subsection{Kontrapositiva bevis}
\noindent
Låt \(P\) och \(Q\) vara utsagor.
Eftersom att vi tidigare, i \tblref{tbl:SanningImplikation}, sett att den
kontrapositiva implikationen \(\lnot Q\implies\lnot P\) är logiskt ekvivalent
med \(P\implies Q\) kan vi likväl bevisa den kontrapositiva implikationen som
\(P\implies Q\).
Vi vill kunna göra detta för att detta ibland kan vara lättare än att visa att
\(P\) medför \(Q\).

\subsection{Motsägelsebevis}
\noindent
Motsägelsebeviset är kanske den bevismetod som används flitigast i detta
kompendium.
Metoden är väldigt effektiv och kan ofta vara enklare att använda än att
konstruera ett direkt bevis.
Den använder, precis som föregående metod, att \((P\land\lnot Q)\implies C\) är
logiskt ekvivalent med \(P\implies Q\) när \(C\) är en motsägelse.
Den säger att vi ska vi ska anta vår hypotes \(P\) och även anta motsatsen
\(\lnot Q\) till vår önskade konklusion \(Q\).
Om dessa antaganden tillsammans leder till en utsaga som alltid är falsk, det
vill säga en motsägelse \(C\), då har vi visat att \(P\) implicerar \(Q\)
eftersom att dessa är logiskt ekvivalenta.

%\subsection{Induktionsbevis}
%\noindent
%...
