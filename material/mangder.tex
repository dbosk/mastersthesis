\chapter{Mängder}
\label{ch:Mangder}
\nocite{Greger1971m,KTHCirkel2005rt}
\noindent
\lettrine{M}{ängder är kanske} det mest grundläggande begreppet inom matematik.
Ja, till och med viktigare än talen.
En mängd kan beskrivas som ett matematiskt objekt som är en samling av andra
matematiska objekt.
Med andra ord, en mängd kan ses som en abstrakt påse som vi kan stoppa
matematiska saker i.
Och likt en påse som kan innehålla andra påsar kan man även ha en mängd
innehållandes andra mängder.

I slutet av 1800-talet tillkom mängdläran till matematiken.
Äran för denna uppfinning tilldelas Georg Cantor (1845-1918).
Cantor är också utan tvekan den som bidragit mest till utvecklingen av
mängdteorin.
Under sin livstid gjorde han en uttömmande utforskning av mängder och gav
häpnansväckande resultat.
Cantor fokuserade sina studier mot oändliga mängder och han fann bland annat
att det finns fler än en oändlighet.
Heltalen och de reella talen är båda oändligt många, men Cantor visade att de
reella talen var fler än de hela talen.
År 1877 ställde Cantor upp sin inom matematiken välkända hypotes kallad
\emph{Konintuumhypotesen}\footnote{\emph{Eng.} continuum hypothesis.}.
Cantors kontiuumhypotes säger följande.
\begin{quote}
	Det finns ingen mängd vars kardinalitet är strikt mellan dem för heltalen
	och de reella talen.
\end{quote}
Med andra ord, det finns ingen oändlighet större än antalet heltal men mindre
än antalet reella tal.
Cantor kunde aldrig bevisa sin hypotes och faktum är att den fortfarande står
obevisad, ingen har kunnat visa om den är sann eller falsk.
År 1963 bevisade Paul Cohen (1934-) med hjälp av ett resultat från 1940 av Kurt
Gödel (1906-1978) att Cantors kontinuumhypotes inte går att bevisa eller
motbevisa inom mängdteorin själv utan att det krävs ett axiom som antingen
godtar eller förkastar den.


%%%%%%%%%%%%%%%%%%%%%%%%%%%%%%%%%%%%%%%%%%%%
% BEGREPPET MÄNGD
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Begreppet mängd}
\noindent
%Vi låter begreppet \emph{mängd} vara ett så fundamentalt begrepp att vi inte
%definierar det.
\lettrine{D}{et är nu dags} att vi utforskar mängdbegreppet lite mer.
Även om Cantors definition av mängd inte längre används, utan har ersatts av en
uppsättning axiom för mängdteorin\footnote{Dessa axiom är kända under namnet
Zermelo-Fraenkels axiom efter matematikerna Ernst Zermelo (1871-1953) och
Abraham Fraenkel (1891-1965).}, är den tillräcklig för våra ändamål.

\begin{definition}
	En \emph{mängd} är en samling av objekt.
	Objekt som \emph{tillhör} mängden sägs vara \emph{element} i mängden.
\end{definition}
En mängd kan ibland också kallas för \emph{klass} eller \emph{samling}.

En mängd anses vara bestämd, eller \emph{väldefinierad}, endast om man för
varje objekt kan avgöra om det ingår i mängden eller inte.
Vi säger att ett objekt \emph{tillhör} eller \emph{ej tillhör} en mängd.
Om \(M\) är en mängd och \(x\) är ett element i \(M\), då skriver vi detta som
\(x\in M\).
För ett objekt \(y\) som ej tillhör mängden \(M\) skriver vi \(y\notin M\).

Om vi vill beskriva en mängd kan vi gå tillväga på olika sätt.
Vi kan lista mängdens alla element och på så vis säga precis som utgör mängden.
Detta kan bli problematiskt för väldigt stora mängder, vi kan därför nöja oss
med en exakt beskrivning av vilka element som tillhör mängden.
\begin{example}
	Låt \(M\) vara en mängd innehållandes elementen \(A,B\) och \(C\).
	Då skriver vi detta som \(M=\{A,B,C\}\).
\end{example}
\begin{example}
	Låt \(N\) vara mängden av alla namn kortare än fem bokstäver.
	Vi kan då skriva \[N=\{\text{alla namn kortare än fem bokstäver}\}\] eller
	\[N=\{n : n\text{ är ett namn kortare än fem bokstäver}\}\] som utläses
	\(N\) är mängden av alla \(n\) sådana att \(n\) är ett namn kortare än fem
	bokstäver.
\end{example}
\begin{example}
	Den tomma mängden som inte har några element betecknas med \(\emptyset\).
	Vi har alltså att \(\emptyset=\{\}\).
\end{example}

Vi kan nu skapa mängder och tala om vilka element de innehåller, men hur kan vi
jämföra två mängder?
Hur vet vi om två mängder är lika?
\begin{definition}
	Vi säger att två mängder \(A\) och \(B\) är \emph{lika} om varje element i
	\(A\) är ett element i \(B\) och varje element i \(B\) är ett element i
	\(A\).
	Om \(A\) och \(B\) är lika skriver vi \(A=B\), annars skriver vi \(A\neq
	B\).
\end{definition}
\begin{exercise}
	Undersök vad detta innebär, vilka mängder är egentligen lika?
	Är \(\{1,2,3\}\) lika med \(\{1,1,3,3,2,3,2,1\}\)?
\end{exercise}
\begin{exercise}
	I inledning sades att en mängd kan innehålla andra mängder.
	En mängd \(X\) som tillhör en mängd \(M\) är då ett element som alla andra i
	mängden \(M\).
	Om \(X=\{1,2\}\) och \(M=\{X, 2, 3\}=\{\{1,2\},2,3\}\), vilka av följande
	utsagor är sanna och vilka är falska: 
	\(1\in M\), \(2\in M\) och \(3\in M\) samt \(\{1\}\in M\),
	\(\{2\}\in M\) och \(\{1,2\}\in M\).
\end{exercise}

Vi fortsätter med ett annat viktigt begrepp.
\begin{definition}
	Två mängder \(A\) och \(B\) sägs vara \emph{disjunkta} om varje element i
	\(A\) ej tillhör \(B\) och varje element i \(B\) ej tillhör \(A\).
\end{definition}
\begin{exercise}
	Om \(A\) och \(B\) är mängder, betyder det samma sak att \(A\neq B\) som
	att \(A\) och \(B\) är disjunkta?
\end{exercise}


%%%%%%%%%%%%%%%%%%%%%%%%%%%%%%%%%%%%%%%%%%%%
% OPERATIONER PÅ MÄNGDER
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Operationer på mängder}
\label{sec:Mangdoperationer}
\noindent
\lettrine{E}{fter att ha} tittat på vad en mängd är och hur vi kan avgöra om
två mängder är lika ska vi nu titta på hur vi kan skapa nya mängder genom att
kombinera mängder som vi redan har.

\begin{definition}[Union]
	Låt \(A\) och \(B\) vara mängder.
	Vi låter mängden av alla element i \(A\) och alla element i \(B\) kallas
	för \emph{unionen} \(A\cup B\) av \(A\) och \(B\).
	Alltså, \(A\cup B = \{x : x\in A\text{ eller }x\in B\}\).
\end{definition}

\begin{definition}[Snitt]
	Låt \(A\) och \(B\) vara mängder.
	Vi låter mängden \(A\cap B\) av alla element i \(A\) som också tillhör
	\(B\) kallas för \emph{snittet} mellan \(A\) och \(B\).
	Alltså, \(A\cap B = \{x : x\in A\text{ och }x\in B\}\).
\end{definition}

\begin{definition}[Differens]
	Låt \(A\) och \(B\) vara mängder.
	Vi låter mängden \(A\setminus B\) av alla element i \(A\) som inte tillhör
	\(B\) kallas för \emph{differensen} mellan \(A\) och \(B\).
	Alltså, \(A\setminus B = \{x : x\in A\text{ och }x\notin B\}\).
\end{definition}

\begin{definition}
	Låt \(M\) och \(N\) vara mängder.
	Mängden \(\{(m,n) : m\in M, n\in N\}\) av alla ordnade par med första
	element i \(M\) och andra element i \(M\) 
	kallas för den \emph{kartesiska produkten} och skrivs
	\(M\times N\).
\end{definition}
Namnet kartesisk produkt kommer från den franske matematikern och filosofen
René Descartes (1596-1650) vars latinska namn var Renatus Cartesius.
Descartes matematiska studier gav upphov till denna typ av begrepp och därför
är den i efterhand uppkallad efter honom.

\begin{exercise}
	Låt \(V\) vara mängden av alla värden i en kortlek, det vill säga
	\(V=\{2,3,4,5,6,7,8,9,10,\text{knekt},\text{dam},\text{kung},\text{ess}\}\).
	Låt också \(F\) vara mängden av färger i en kortlek, det vill säga
	\(F=\{\spadesuit,\clubsuit,\heartsuit,\diamondsuit\}\).
	Vad blir \(F\times V\) och vad skulle denna mängd kunna användas för att
	representera?
\end{exercise}


%%%%%%%%%%%%%%%%%%%%%%%%%%%%%%%%%%%%%%%%%%%%
% DELMÄNGDER
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Delmängder}
\label{sec:Delmangder}
\noindent
...

%\begin{theorem}[DeMorgans lagar]
%	...
%\end{theorem}

\begin{definition}
	Låt \(A\) och \(B\) vara mängder.
	Vi säger att \(A\) är en \emph{delmängd} av \(B\) om varje element i \(A\)
	även är ett element i \(B\).
	Vi skriver detta som \(A\subseteq B\).
	Vi kan likvärdigt skriva \(B\supseteq A\) och säger då att \(B\)
	\emph{inkluderar} \(A\).
	Om dessutom \(A\neq B\) är \(A\) en \emph{äkta} eller \emph{proper
	delmängd} av \(B\) och detta skrivs \(A\subset B\).
\end{definition}
\begin{exercise}
	Vad skulle det innebära om \(A\) är en delmängd av \(B\) och \(B\) är en
	delmängd av \(A\), det vill säga \(A\subseteq B\) och \(B\subseteq A\)?
\end{exercise}
Det är faktiskt så att det är en vanlig bevismetod inom matematiken att först
visa \(A\subseteq B\) och sedan visa \(B\subseteq A\).

\begin{definition}[Komplement]
	Låt \(A\) vara en delmängd till mängden \(B\).
	Vi kallar \(A^\complement = B\setminus A\) \emph{komplementet} till \(A\).
\end{definition}

%\begin{definition}[Potensmängd]
%	...
%\end{definition}


%%%%%%%%%%%%%%%%%%%%%%%%%%%%%%%%%%%%%%%%%%%%
% RELATIONER
%%%%%%%%%%%%%%%%%%%%%%%%%%%%%%%%%%%%%%%%%%%%
\section[Relationer]{Relationer\maybeskip}
\label{sec:MangderRelationer}
\noindent
...

\begin{definition}
	En \emph{binär relation} \(R\) på en mängd \(M\) är en mängd som innehåller
	ordnade par \((x,y)\), där \(x\) och \(y\) är element i \(M\).
	Om \((x,y)\) tillhör \(R\) skriver vi \(x R y\) som utläses \emph{\(x\) är
	relaterat till \(y\) via \(R\)}.
\end{definition}

%%%%%%%%%%%%%%%%%%%%%%%%%%%%%%%%%%%%%%%%%%%%
% EKVIVALENSKLASS
%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Ekvivalensrelation och ekvivalensklass}
\noindent
...

\begin{definition}
	En relation \(R\) på en mängd \(M\) som uppfyller att
	\begin{enumerate}
		\item för alla \(x\in M\) gäller att \(x R x\) (reflexivitet),
		\item för alla \(x,y\in M\) gäller att om \(x R y\) då gäller även
			\(y R x\) (symmetri),
		\item för alla \(x,y,z\in M\) gäller att om \(x R y\) och \(y R z\)
			då gäller även att \(x R z\) (transitivitet),
	\end{enumerate}
	kallas för \emph{ekvivalensrelation}.
\end{definition}

\begin{definition}
	Låt \(R\) vara en ekvivalensrelation definierad på mängden \(M\).
	Om \(a\) är ett element i \(M\), då kallar vi mängden
	\(\{x\in M : x R a\}\) för \emph{ekvivalensklassen} för \(a\) och betecknar
	denna som \([a]_R\).
\end{definition}
Om det är klart under vilken relation ekvivalensklassen gäller räcker det med
att skriva \([a]\) istället för \([a]_R\).



%%%%%%%%%%%%%%%%%%%%%%%%%%%%%%%%%%%%%%%%%%%%
% AVBILDNINGAR
%%%%%%%%%%%%%%%%%%%%%%%%%%%%%%%%%%%%%%%%%%%%
%\section{Avbildningar}
%\noindent
%...
%
%\begin{definition}[Kardinalitet]
%	Om \(A\) och \(B\) är mängder säger vi att de har samma \emph{kardinalitet}
%	om det finns en bijektiv avbildning mellan \(A\) och \(B\).
%	Vi skriver då att \(\card A = \card B\).
%	Om \(A\) har samma kardinalitet som mängden \(\{x\in\N : 0<x\leq n\}\) för
%	något naturligt tal \(n\) skriver vi \(\card A = n\).
%\end{definition}

