\chapter{Mängder}
\label{ch:Mangder}
\nocite{Greger1971m,KTHCirkel2005rt}
\noindent
\lettrine{M}{ängder är kanske} det mest grundläggande begreppet inom matematik.
Ja, kanske till och med mer grundläggande än talen.
En mängd kan beskrivas som ett matematiskt objekt som är en samling av andra
matematiska objekt.
Med andra ord, en mängd kan ses som en abstrakt påse som vi kan stoppa
matematiska saker i.
Och likt en påse som kan innehålla andra påsar kan även en mängd
innehålla andra mängder.

I slutet av 1800-talet tillkom mängdläran till matematiken.
% upptäkt eller uppfinning
Äran för denna upptäkt tilldelas Georg Cantor (1845-1918).
Cantor är också utan tvekan den som bidragit mest till utvecklingen av
mängdteorin.
Under sin livstid gjorde han en uttömmande utforskning av mängder och gav
häpnansväckande resultat.
Cantor fokuserade sina studier mot oändliga mängder och han fann bland annat
att det finns fler än en oändlighet.
Heltalen och de reella talen är båda oändligt många, men Cantor visade att de
reella talen var fler än de hela talen.
År 1877 ställde Cantor upp sin %inom matematiken
välkända hypotes kallad
\emph{Konintuumhypotesen}\footnote{\emph{Eng.} continuum hypothesis.}.
\index{kontinuumhypotesen}\index{Cantors
kontinuumhypotes|see{kontinuumhypotesen}}
Cantors kontiuumhypotes säger följande.
\begin{quote}
	Det finns ingen mängd vars kardinalitet är strikt mellan dem för heltalen
	och de reella talen.
\end{quote}
Med andra ord, det finns ingen oändlighet större än antalet heltal men mindre
än antalet reella tal.
Cantor kunde aldrig bevisa sin hypotes och faktum är att den fortfarande står
obevisad, ingen har kunnat visa om den är sann eller falsk.
År 1963 bevisade Paul Cohen (1934-) med hjälp av ett resultat från 1940 av Kurt
Gödel (1906-1978) att Cantors kontinuumhypotes inte går att bevisa eller
motbevisa inom mängdteorin själv utan att det krävs ett axiom som antingen
godtar eller förkastar den.


%%%%%%%%%%%%%%%%%%%%%%%%%%%%%%%%%%%%%%%%%%%%
% BEGREPPET MÄNGD
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Begreppet mängd}
\noindent
%Vi låter begreppet \emph{mängd} vara ett så fundamentalt begrepp att vi inte
%definierar det.
\lettrine{D}{et är nu dags} att vi utforskar mängdbegreppet lite mer.
Även om Cantors definition av mängd inte längre används är den tillräcklig för
våra ändamål.
Idag har Cantors definition ersatts av en uppsättning axiom för mängdteorin,
kallade Zermelo-Fraenkels axiom efter matematikerna Ernst Zermelo (1871-1953)
och Abraham Fraenkel (1891-1965).
Dessa är dock onödigt avancerade för den grunda studie som vi ska göra, de
behövs dock för många djupare matematiska resultat.

\begin{definition}[Cantors mängdbegrepp]
	\label{def:Mangd}\index{mängd}\index{element}
	En \emph{mängd} är en samling av objekt.
	Objekt som \emph{tillhör} mängden sägs vara \emph{element} i mängden.
\end{definition}
En mängd kan ibland också kallas för \emph{samling}.

En mängd anses vara bestämd, eller \emph{väldefinierad}, endast om man för
varje objekt kan avgöra om det ingår i mängden eller inte.
Vi säger att ett objekt \emph{tillhör} eller \emph{ej tillhör} en mängd.
Om \(M\) är en mängd och \(x\) är ett element i \(M\), då skriver vi detta som
\(x\in M\).
För ett objekt \(y\) som ej tillhör mängden \(M\) skriver vi \(y\notin M\).

Om vi vill beskriva en mängd kan vi gå tillväga på olika sätt.
Vi kan lista mängdens alla element och på så vis säga precis vad som utgör
mängden.
Detta kan bli problematiskt för mycket stora mängder, vi kan därför nöja oss
med en exakt beskrivning av vilka element som tillhör mängden.
\begin{example}
	Låt \(M\) vara en mängd innehållandes elementen \(A,B\) och \(C\).
	Då skriver vi detta som \(M=\{A,B,C\}\).
\end{example}
\begin{example}
	Låt \(N\) vara mängden av alla namn kortare än fem bokstäver.
	Vi kan då skriva \[N=\{\text{alla namn kortare än fem bokstäver}\}\] eller
	\[N=\{n : n\text{ är ett namn kortare än fem bokstäver}\}\] som utläses
	\(N\) är mängden av alla \(n\) sådana att \(n\) är ett namn kortare än fem
	bokstäver.
	Denna mängd är väldefinierad för vi kan enkelt avgöra om ett element
	tillhör mängden eller inte.
	Om ett objekt ej är ett namn, då tillhör det heller inte mängden.
	Om ett objekt är ett namn och om det också är kortare än fem bokstäver
	tillhör det mängden, annars inte.
\end{example}
\begin{example}
	Den tomma mängden som inte har några element betecknas med \(\emptyset\).
	Vi har följdaktligen att \(\emptyset=\{\}\).
\end{example}

%Vi kan också tänka oss mängder som ringar som omsluter elementen som tillhör
%mängden.
%Detta illustreras i \figref{fig:Sets}.
%\begin{figure}[h]
%	\caption{Två mängder.}
%	\includegraphics[width=4cm]{disjoint.pdf}
%	\label{fig:Disjunkt}
%\end{figure}

Vi kan nu skapa mängder och tala om vilka element de innehåller, men hur kan vi
jämföra två mängder?
Hur vet vi om två mängder är lika?
\begin{definition}
	\label{def:Mangdlikhet}\index{mängd!likhet}\index{likhet}
	Vi säger att två mängder \(A\) och \(B\) är \emph{lika} om varje element i
	\(A\) även tillhör \(B\) och varje element i \(B\) även tillhör \(A\).
	Om \(A\) och \(B\) är lika skriver vi \(A=B\), annars skriver vi \(A\neq
	B\).
\end{definition}
\begin{exercise}
	Undersök vad detta innebär, vilka mängder är egentligen lika?
	Är \(\{1,2,3\}\) lika med \(\{1,1,3,3,2,3,2,1\}\)?
\end{exercise}
\begin{exercise}
	I inledning sades att en mängd kan innehålla andra mängder.
	En mängd \(X\) som tillhör en mängd \(M\) är då ett element som alla andra i
	mängden \(M\).
	Om \(X=\{1,2\}\) och \(M=\{X, 2, 3\}=\{\{1,2\},2,3\}\), vilka av följande
	utsagor är sanna och vilka är falska: 
	\(1\in M\), \(2\in M\) och \(3\in M\) samt \(\{1\}\in M\),
	\(\{2\}\in M\) och \(\{1,2\}\in M\).
\end{exercise}
\begin{exercise}
	På hur många sätt kan man egentligen matematiskt beskriva den tomma
	mängden?
\end{exercise}

Vi fortsätter med ett annat viktigt begrepp.
\begin{definition}
	\label{def:Disjunkt}\index{disjunkt}
	Två mängder \(A\) och \(B\) sägs vara \emph{disjunkta} om varje element i
	\(A\) ej är ett element i \(B\).
\end{definition}
\begin{exercise}
	Om \(A\) och \(B\) är mängder, betyder det samma sak att \(A\neq B\) som
	att \(A\) och \(B\) är disjunkta?
\end{exercise}
%Mängderna i \figref{fig:Disjunkt} är disjunkta.
%Mängderna i \figref{fig:IckeDisjunkt} är inte det.
%\begin{figure}[h]
%	\caption{Två icke disjunkta mängder.}
%	\includegraphics[width=4cm]{union.pdf}
%	\label{fig:IckeDisjunkt}
%\end{figure}


%%%%%%%%%%%%%%%%%%%%%%%%%%%%%%%%%%%%%%%%%%%%
% OPERATIONER PÅ MÄNGDER
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Operationer på mängder}
\label{sec:Mangdoperationer}
\noindent
\lettrine{E}{fter att ha} tittat på vad en mängd är och hur vi kan avgöra om
två mängder är lika ska vi nu titta på hur vi kan skapa nya mängder genom att
kombinera mängder som vi redan har.

\begin{definition}
	\label{def:Union}\index{union}
	Låt \(A\) och \(B\) vara mängder.
	Vi låter mängden \(A\cup B\) av alla element i \(A\) och alla element i
	\(B\) kallas för \emph{unionen} av \(A\) och \(B\).
	Det vill säga, \(A\cup B = \{x : x\in A\tor x\in B\}\).
\end{definition}

%\begin{figure}[h]
%	\caption{Unionen av två mängder.}
%	\subfloat[Mängden \(A\).]{\includegraphics[width=4cm]{A.pdf}}
%	\subfloat[Mängden \(B\).]{\includegraphics[width=4cm]{B.pdf}}
%	\subfloat[Mängden \(A\cup B\).]{\includegraphics[width=4cm]{union.pdf}}
%	\label{fig:Union}
%\end{figure}

\begin{exercise}
	Utforska unionsbegreppet, finns det några intressanta resultat om detta?
\end{exercise}

\begin{definition}
	\label{def:Snitt}\index{snitt}
	Låt \(A\) och \(B\) vara mängder.
	Vi låter mängden \(A\cap B\) av alla element i \(A\) som också tillhör
	\(B\) kallas för \emph{snittet} mellan \(A\) och \(B\).
	Det vill säga, \(A\cap B = \{x : x\in A\tand x\in B\}\).
\end{definition}

%\begin{figure}[h]
%	\caption{Unionen av två mängder.}
%	\subfloat[Mängden \(A\).]{\includegraphics[width=4cm]{A.pdf}}
%	\subfloat[Mängden \(B\).]{\includegraphics[width=4cm]{B.pdf}}
%	\subfloat[Mängden \(A\cap B\).]{\includegraphics[width=4cm]{intersection.pdf}}
%	\label{fig:Union}
%\end{figure}

\begin{exercise}
	Utforska snittbegreppet, finns det några intressanta resultat om detta?
\end{exercise}

\begin{exercise}
	Hur förhåller sig union- och snittoperationerna? Exempelvis, spelar det
	någon roll om vi tar snittet av två unioner eller om vi tar unionen av två
	snitt?
\end{exercise}

\begin{definition}
	\label{def:Mangddifferens}\index{differens}\index{mängd!differens}
	Låt \(A\) och \(B\) vara mängder.
	Vi låter mängden \(A\setminus B\) av alla element i \(A\) som inte tillhör
	\(B\) kallas för \emph{differensen} mellan \(A\) och \(B\).
	Det vill säga, \(A\setminus B = \{x : x\in A\tand x\notin B\}\).
\end{definition}

%\begin{figure}[h]
%	\caption{Unionen av två mängder.}
%	\subfloat[Mängden \(A\).]{\includegraphics[width=4cm]{A.pdf}}
%	\subfloat[Mängden \(B\).]{\includegraphics[width=4cm]{B.pdf}}
%	\subfloat[Mängden \(A\setminus B\).]{\includegraphics[width=4cm]{A_setminus_B.pdf}}
%	\label{fig:Union}
%\end{figure}

\begin{exercise}
	Finns det några intressanta resultat om differensen? Hur förhåller sig denna
	operation gentemot operationerna union och snitt?
\end{exercise}

\begin{definition}
	\label{def:KartesiskProdukt}\index{kartesisk produkt}
	Låt \(M\) och \(N\) vara mängder.
	Mängden \(\{(m,n) : m\in M\tand n\in N\}\) av alla ordnade par med första
	element i \(M\) och andra element i \(N\) 
	kallas för den \emph{kartesiska produkten} av \(M\) och \(N\) och skrivs
	\(M\times N\).
\end{definition}
Namnet kartesisk produkt kommer från den franske matematikern och filosofen
René Descartes (1596-1650) vars latinska namn var Renatus Cartesius.
Descartes matematiska studier gav upphov till denna typ av begrepp och därför
är den kartesiska produkten i efterhand uppkallad efter honom.

\begin{exercise}
	\label{xrc:Kortlek}
	Låt \(V\) vara mängden av alla valörer i en kortlek, det vill säga
	\(V=\{2,3,4,5,6,7,8,9,10,\text{knekt},\text{dam},\text{kung},\text{ess}\}\).
	Låt också \(F\) vara mängden av färger i en kortlek, det vill säga
	\(F=\{\spadesuit,\clubsuit,\heartsuit,\diamondsuit\}\).
	Vad blir \(F\times V\) och vad skulle denna mängd kunna användas för att
	representera?
\end{exercise}


%%%%%%%%%%%%%%%%%%%%%%%%%%%%%%%%%%%%%%%%%%%%
% DELMÄNGDER
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Delmängder}
\label{sec:Delmangder}
\noindent
\lettrine{H}{ärnäst ska vi} titta på delar av mängder, eller mängder vars
element utgör en del av de element som finns i en annan mängd.
Detta är intressant för att det är inte alltid som vi är intresserade av hela
mängden, det är inte heller alltid som vi bara är intresserade av enbart ett
element.
Ibland kan det vara intressantare att titta på en del av elementen i en mängd,
och från dessa skapa en ny mängd.
Vi ger därför följande definition.

\begin{definition}
	\label{def:Delmangd}\index{delmängd}
	Låt \(A\) och \(B\) vara mängder.
	Vi säger att \(A\) är en \emph{delmängd} av \(B\) om varje element i \(A\)
	även tillhör \(B\).
	Vi skriver detta som \(A\subseteq B\) och utläser det som att \emph{\(A\)
	är inkluderad i \(B\)}.
	Vi kan likvärdigt skriva \(B\supseteq A\) och utläser detta som att
	\emph{\(B\) inkluderar \(A\)}.
	Om dessutom \(A\neq B\) är \(A\) en \emph{äkta} eller \emph{proper
	delmängd} av \(B\) och detta skrivs \(A\subset B\) respektive
	\(B\supset A\).
\end{definition}

%\begin{figure}[h]
%	\caption{Två mängder, där den ena är inkluderad av den andre.}
%	\includegraphics[width=4cm]{subset.pdf}
%	\label{fig:Delmangd}
%\end{figure}

\begin{exercise}
	Vad skulle det innebära om \(A\) är en delmängd av \(B\) och \(B\) är en
	delmängd av \(A\), det vill säga \(A\subseteq B\) och \(B\subseteq A\)?
	Är detta ens möjligt?
	Det är faktiskt så att det är en vanlig bevismetod inom matematiken att
	först visa \(A\subseteq B\) och sedan visa \(B\subseteq A\).
\end{exercise}

Vi fortsätter med en annan definition med koppling till delmängdsbegreppet.
\begin{definition}
	\label{def:Komplement}\index{komplement}
	Låt \(A\) vara en delmängd till mängden \(B\).
	Vi kallar mängden \(A^\complement = B\setminus A\) för \emph{komplementet}
	till \(A\) i mängden \(B\).
\end{definition}

%\begin{figure}[h]
%	\caption{Komplementet till en delmängd.}
%	\includegraphics[width=4cm]{complement.pdf}
%	\label{fig:Komplement}
%\end{figure}

\begin{exercise}
	Vad är det för skillnad mellan begreppen komplement och differens?
\end{exercise}

\begin{example}
	Låt \(M=\{1,2,3\}\) och \(A=\{1,2\}\) vara två mängder.
	Då har vi att \(A\subseteq M\), det vill säga \(A\) är en delmängd till
	\(M\), och faktiskt \(A\subset M\), det vill säga \(A\) är en äkta delmängd
	till \(M\).
	Vi har dessutom att komplementet till \(A\) är \(A^\complement =
	M\setminus A = \{3\}\).
\end{example}

Nu när vi har delmängder till en mängd \(M\), då kan det vara skönt att ha ett
enkelt notationssätt för mängden av alla delmängder till \(M\).
Denna mängd som innehåller alla delmängder till \(M\) som element kallas
\emph{potensmängd} och definieras härnäst.
\begin{definition}
	\label{def:Potensmangd}\index{potensmängd}
	Låt \(M\) vara en mängd.
	Vi kallar mängden av alla delmängder till \(M\) för \emph{potensmängden}
	av \(M\).
	Vi betecknar potensmängden till \(M\) som \(\powerset(M)\).
\end{definition}
\begin{exercise}
	Undersök hur potensmängden av en mängd \(M\) förhåller sig till mängden
	\(M\) själv.
\end{exercise}


%%%%%%%%%%%%%%%%%%%%%%%%%%%%%%%%%%%%%%%%%%%%
% RELATIONER
%%%%%%%%%%%%%%%%%%%%%%%%%%%%%%%%%%%%%%%%%%%%
\section[Relationer]{Relationer\maybeskip}
\label{sec:MangderRelationer}
\noindent
\lettrine{V}{i ska nu } titta på hur vi kan upprätta relationer mellan
elementen i en mängd.
I tidigare avsnitt har vi redan stött på en relation -- likheten mellan två
mängder.

\begin{definition}
	\label{def:BinarRelation}\index{relation}\index{binär relation}
	En \emph{binär relation} \(R\) på en mängd \(M\) är en delmängd till den
	kartesiska produkten \(M\times M\).
	Om \((x,y)\in M\times M\) tillhör \(R\) skriver vi \(x R y\) som utläses
	\emph{\(x\) är relaterat till \(y\) via \(R\)}.
\end{definition}

\begin{remark}
	Mängden \(R\) är följdaktligen en delmängd till den kartesiska produkten
	\(M\times M\).
\end{remark}

Enligt denna definition skulle likhetsrelationen mellan mängder vara en
relation på mängden av alla mängder och två mängder i denna mängd är relaterade
om de uppfyller kraven i \defref{def:Mangdlikhet}.
Vi ska titta på ett mindre abstrakt exempel.
\begin{example}
	Låt \(S\) vara mängden av alla personer som är skrivna på en adress i
	Sverige.
	Två personer \(p\in S\) och \(q\in S\) är relaterade via relationen \(G\)
	om de bor på samma gata.
	Om \(p\) bor på ''Gatuvägen 1, 123\,45 Kommunen'' och \(q\) bor på
	''Gatuvägen 3, 123\,45 Kommunen'', då gäller att \(p G q\) eftersom att
	båda bor på ''Gatuvägen''.

	Vi kan då också beskriva \(G\) på följande vis.
	Låt \(V_i\) vara mängden av alla personer som är skriva på någon väg \(i\).
	Då är \(G\) unionen av \(V_i\times V_i\) för alla vägar \(i\) i Sverige.
\end{example}

\begin{exercise}
	Använd mängderna som definieras i \xrcref{xrc:Kortlek} och definiera en
	relation för någon dessa.
	Inspiration: Du kan utgå från ditt favoritkortspel och definiera en eller
	flera lämpliga relationer mellan kort eller mängder av kort.
\end{exercise}


%%%%%%%%%%%%%%%%%%%%%%%%%%%%%%%%%%%%%%%%%%%%
% EKVIVALENSKLASS
%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Ekvivalensrelation och ekvivalensklass}
\noindent
Vi ska nu titta på en speciell typ av relation -- ekvivalensrelationen.
Ekvivalensrelationen har en särskild struktur för hur element är relaterade
till varandra.
Den har sitt namn från att den påminner om likhetsbegreppet som vi tagit upp
tidigare.

\begin{definition}
	\label{def:Ekvivalensrelation}\index{ekvivalensrelation}
	\index{relation!ekvivalensrelation}
	En binär relation \(R\) på en mängd \(M\) som uppfyller att
	\begin{enumerate}
		\item för alla \(x\in M\) gäller att \(x R x\) (reflexivitet),
		\item för alla \(x,y\in M\) gäller att om \(x R y\) då gäller även
			\(y R x\) (symmetri),
		\item för alla \(x,y,z\in M\) gäller att om \(x R y\) och \(y R z\)
			då gäller även att \(x R z\) (transitivitet),
	\end{enumerate}
	kallas för \emph{ekvivalensrelation}.
\end{definition}
\begin{exercise}
	Undersök vilka relationer du känner till som är reflexiva, symmetriska och
	transitiva, och följdaktligen är ekvivalensrelationer.
\end{exercise}

En ekvivalensrelation \emph{partitionerar} en mängd \(M\) i disjunkta
delmängder kallade partitioner.
Dessa partitioner utgörs av något som brukar
kallas för ekvivalensklasser. %, som är disjunkta delmängder av mängden \(M\).
\begin{definition}
	\label{def:Ekvivalensklass}\index{ekvivalensklass}
	\index{ekvivalensrelation!ekvivalensklass}
	Låt \(R\) vara en ekvivalensrelation definierad på mängden \(M\).
	Om \(a\) är ett element i \(M\), då kallar vi mängden
	\(\{x\in M : x R a\}\) för \emph{ekvivalensklassen} för \(a\) och betecknar
	denna som \([a]_R\), elementet \(a\) sägs vara en \emph{representant} för
	ekvivalensklassen.
\end{definition}
Om det är klart under vilken relation ekvivalensklassen gäller räcker det med
att skriva \([a]\) istället för \([a]_R\).

På samma sätt som att det går att skapa en partition genom att införa en
ekvivalensrelation på mängden går det också att skapa en ekvivalensrelation på
mängden genom att partitionera den.

\begin{example}
	Låt \(F\) vara mängden av alla fåglar.
	Vi inför en relation \(A\) där två fåglar \(x\) och \(y\) är relaterade via
	\(A\) om de tillhör samma fågelart.
	Är detta en ekvivalensrelation?
	Om \(x\) är en berguv (\emph{Bubo bubo}), då måste \(x A x\) eftersom att
	\(x\) tillhör samma fågelart som sig själv.
	Således är relationen reflexiv.
	Om \(x\) är en berguv och om \(x A y\), då måste även \(y\) vara en berguv
	och följdaktligen \(y A x\).
	Relationen är därför symmetrisk.
	Om \(x\) är en berguv och \(x A y\), då måste \(y\) vara en berguv.
	Om dessutom \(y A z\) måste \(z\) också vara en berguv.
	Eftersom både \(x\) och \(z\) är berguvar gäller att \(x A z\).
	Då är relationen transitiv.
	Relationen uppfyller kraven för en ekvivalensrelation och måste
	därför vara en ekvivalensrelation.

	Eftersom att relationen \(A\) är en ekvivalensrelation innebär det att den
	partitionerar mängden \(F\) av alla fåglar.
	Varje partition, eller ekvivalensklass, är en mängd av alla fåglar inom
	samma art.
	Exempelvis är mängden av alla berguvar en ekvivalensklass.
\end{example}

%\begin{figure}[t]
%	\includegraphics[width=5cm]{set_partition.pdf}
%	\caption{En mängd (hela cirkeln) som är partitionerad i sex delar. Varje
%	del (färg) representerar en ekvivalensklass.}
%\end{figure}

Mängden av alla ekvivalensklasser hos \(M\) under relationen \(\sim\)
brukar betecknas \(M/\!\sim\) och kallas för \emph{kvotmängden av \(M\)
och \(\sim\)}\index{kvotmängd}.
Om \(m\) är ett element i \(M\), då är \([m]_\sim\) ett element i kvotmängden
\(M/\!\sim\).


%%%%%%%%%%%%%%%%%%%%%%%%%%%%%%%%%%%%%%%%%%%%
% AVBILDNINGAR
%%%%%%%%%%%%%%%%%%%%%%%%%%%%%%%%%%%%%%%%%%%%
\section{Avbildningar}
\noindent
\lettrine{V}{i ska nu} införa ett annat väldigt centralt begrepp inom
matematiken.
Vi ska titta på avbildningar, eller funktioner som kanske är det mer kända
namnet.
Funktioner kommer att komma tillbaka senare i kursen.
Vi börjar med att definiera vad en funktion är.

\begin{definition}
	\label{def:Avbildning}\index{avbildning}\index{funktion}
	Låt \(A\) och \(B\) vara mängder.
	En \emph{funktion}, eller \emph{avbildning}, \(f\colon A\to B\) tilldelar
	till varje \(a\in A\) ett välbestämt \(b\in B\).
	Vi skriver \(f(a)=b\) eller \(a\mapsto b\) och säger att \(a\)
	\emph{avbildas} på \(b\) eller att \(b\) är \emph{bilden} av \(a\).
	Mängden \(A\) sägs vara funktionens \emph{definitionsmängd} och mängden
	\(B\) sägs vara funktionens \emph{värdemängd}.
\end{definition}
\begin{remark}
	Notera att varje funktion \(f\colon A\to B\) ger en funktionsgraf \(G_f\)
	som är en delmängd till den kartesiska produkten \(A\times B\).
	Det vill säga, \(G_f=\{(a,b)\in A\times B : f(a)=b\}\).
	Då är \((a,b)\in G_f\) om \(f(a)=b\), eller \(a\mapsto b\).
\end{remark}
\begin{example}
	Låt \(A=\{1,2,3\}\) och \(B=\{x,y,z\}\) vara mängder.
	Vi låter \(f:A\to B\) vara en funktion från \(A\) till \(B\).
	Vi låter \(1\mapsto x\), \(2\mapsto z\) och \(3\mapsto y\).
	Vi har då exempelvis att \(2\) avbildas på \(f(2)=z\).
\end{example}

\begin{exercise}
	Skulle en funktion kunna ses som en relation?
\end{exercise}

I de flesta fall är det inte lämpligt att lista alla avbildningarna för
funktionen, det vill säga ge dess funktionsgraf, som vi gjorde ovan.
Istället är det bättre att ge en beskrivning av hur elementen ska avbildas.
Vi ska illustrera med två exempel.
\begin{example}
	Låt \(M\) vara mängden av alla människor i Sverige och \(P\) vara mängden
	av alla geografiska platser på jorden.
	Låt \(p\colon M\to P\) vara en avbildning från \(M\) till \(P\).
	Vi avbildar då varje människa i \(M\) på den geografiska plats i \(P\) där
	den föddes.
\end{example}
\begin{example}
	Låt \(f\colon M\to M\) vara en avbildning från mängden
	\(M=\{0,1,2,3,\ldots\}\) till sig själv, och låt \(x\) avbildas på
	\(f(x)=x+1\).
\end{example}

Vi ska nu införa en egenskap för avbildningar.
Vi vill kunna beskriva en funktion som avbildar element på ett särskilt vis.
\begin{definition}
	\label{def:Injektiv}\index{injektiv}
	Låt \(f\) vara en funktion från en mängd \(A\) till en mängd \(B\).
	Vi säger att \(f\) är \emph{injektiv} om för varje \(x\in A\) och \(y\in
	A\) gäller att om \(f(x)=f(y)\) då är även \(x=y\).
\end{definition}
\begin{example}
	\label{ex:Surjektiv}
	Låt \(A=\{1,2,3\}\) och \(B=\{a,b\}\) vara mängder samt låt \(f\) vara en
	funktion från \(A\) till \(B\).
	Vi låter \(f(1)=a\), \(f(2)=b\) och \(f(3)=b\).
	Då är \(f\) inte injektiv eftersom att \(f(2)=f(3)\) men \(2\neq 3\).
\end{example}
\begin{example}
	\label{ex:Injektiv}
	Låt \(A=\{1,2\}\) och \(B=\{a,b,c\}\) vara mängder samt låt \(f\) vara en
	funktion från \(A\) till \(B\).
	Vi låter \(f(1)=a\) och \(f(2)=b\).
	Då är \(f\) injektiv eftersom att det för alla element \(x\in A\) gäller
	att om \(f(x)=f(y)\) då är \(x=y\).
\end{example}

%\begin{figure}[h]
%	\caption{En injektiv funktion från en mängd \(X=\{1,2,3\}\) till en mängd
%	\(Y=\{A,B,C,D\}\).}
%	\includegraphics[4cm]{injection.png}
%	\label{fig:Injektion}
%\end{figure}

Vi ska införa en till egenskap likt den ovan.
\begin{definition}
	\label{def:Surjektiv}\index{surjektiv}
	Låt \(f\) vara en funktion från en mängd \(A\) till en mängd \(B\).
	Vi säger att \(f\) är \emph{surjektiv} om det för varje \(b\in B\)
	existerar ett \(a\in A\) sådant att \(b=f(a)\).
\end{definition}
\begin{example}
	Funktionen \(f\) i \exref{ex:Surjektiv} är surjektiv eftersom att det för
	varje element \(y\in B\) finns ett element i \(x\in A\) sådant att
	\(f(x)=y\).
\end{example}
\begin{example}
	Funktionen \(f\) i \exref{ex:Injektiv} är ej surjektiv eftersom att det 
	finns ett element i \(B\), nämligen \(c\), sådant att \(f(x)\neq c\) för
	alla \(x\in A\).
\end{example}

%\begin{figure}[h]
%	\caption{En surjektiv funktion från en mängd \(X=\{1,2,3,4\}\) till en
%	mängd \(Y=\{B,C,D\}\).}
%	\includegraphics[4cm]{surjection.png}
%	\label{fig:Surjektion}
%\end{figure}

\begin{definition}
	En avbildning som är både injektiv och surjektiv sägs vara
	\emph{bijektiv}\index{bijektiv}.
\end{definition}



%%%%%%%%%%%%%%%%%%%%%%%%%%%%%%%%%%%
% KARDINALITET
%%%%%%%%%%%%%%%%%%%%%%%%%%%%%%%%%%%
\section{Kardinalitet}
\noindent
\lettrine{V}{i kan avgöra} om två mängder är lika genom att undersöka om alla
element finns med i båda mängderna, om de gör det så är mängderna lika.
Om det däremot saknas element kan vi i nuläget inte säga mycket mer än att
mängderna är olika.
Det kan dock vara intressant att kunna se hur två disjunkta mängder förhåller
sig till varandra.
Till exempel genom att bestämma hur stora de är.

När vi avgör hur stort någonting är, med avseende på antal, brukar vi räkna
antalet objekt.
Om vi exempelvis skulle avgöra hur många personer vi ser just nu börjar vi med
att peka på en person och säga \emph{ett}, peka på en annan person och säga
\emph{två}, och så vidare tills att vi har pekat på samtliga personer vi kan se.
Det vi egentligen gör när vi räknar på detta vis är att upprätta en avbildning
från talen \(1,2,3,\ldots\) till objekten vi räknar.
Vi kan utifrån denna idé definiera storleken för mängder, kallad en mängds
\emph{kardinalitet}, på följande vis.
\begin{definition}
	\label{def:Kardinalitet}\index{kardinalitet}
	Om \(A\) och \(B\) är mängder säger vi att de har samma \emph{kardinalitet}
	om det finns en bijektiv avbildning mellan \(A\) och \(B\).
	Vi skriver då att \(\card A = \card B\).
	Om \(A\) har samma kardinalitet som mängden \(\{1,2,3,\ldots,n\}\) för
	något heltal \(n\) skriver vi \(\card A = n\).
	Den tomma mängden \(\emptyset\) har kardinalitet \(\card\emptyset = 0\).
\end{definition}

\begin{example}
	Mängderna \(M=\{a,b,c\}\) och \(N=\{1,2,3\}\) har samma kardinalitet,
	nämligen \(3\).
	Detta eftersom att avbildningen \(f\colon M\to N\) sådan att \(f(a)=1\),
	\(f(b)=2\) och \(f(c)=3\) är bijektiv.
\end{example}

Anledningen till att vi definierar kardinalitet på detta vis och inte nöjer oss
med att bara räkna elementen i mängden är för att det inte längre går att räkna
elementen när mängderna blir oändligt stora.
Men trots att de är oändligt stora vill vi fortfarande kunna jämföra dem.
Det var just detta som Cantor gjorde, och vi har redan i inledningen nämnt
några av de resultat som han kom fram till.
